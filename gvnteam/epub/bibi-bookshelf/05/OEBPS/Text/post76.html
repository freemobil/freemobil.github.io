<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>11</h4>

  <p>Dorsey postanesindeki çocuklar yaşadığım sorunlardan habersizdi.</p>

  <p>Her gece arka kapıdan giriyor, kazağımı tepsilerden birine zulalıyor, sonra kartımı almaya gidiyordum.</p>

  <p>"Biraderlerim!" diyerek girerdim içeri.</p>

  <p>"Selam, Birader!"</p>

  <p>Oynadığımız bir oyundu bu, siyah-beyaz oyunu. Boyer yanıma gelip koluma dokunur, "Moruk, <i>senin</i> rengin bende olsaydı şimdi milyonerdim!" derdi.</p>

  <p>"Kesinlikle, Boyer. Başka bir şeye gerek yok zaten: beyaz ten."</p>

  <p>Sonra ufak tefek ve tombul Hadley gelirdi yanımıza.</p>

  <p>"Bir gemide zenci bir aşçı varmış. Gemideki tek zenciymiş. Haftada iki-üç kez tapyokalı puding yapar, sonra da içine patlatırmış, hehehehe! Pudingi nasıl yaptığını sorduklarında tarifinin kendine özel olduğunu söylermiş, hehehehe!"</p>

  <p>Hepimiz gülerdik. O tapyokalı puding fıkrasını kaç kez dinlediğimi bilmiyorum...</p>

  <p>"Hey, beyaz pislik! Hey, oğlum!"</p>

  <p>"Bak, moruk, ben sana 'oğlum' diye hitap etsem bana bıçak çekersin herhalde. Onun için bana 'oğlum' diye hitap etme."</p>

  <p>"Bak, beyaz adam, bu Cumartesi gecesi birlikte çıkıp biraz eğlenmeye ne dersin? Çok hoş beyaz bir hatun buldum kendime, sarışın."</p>

  <p>"Ben de çok hoş zenci bir hatun buldum kendime. Saçının rengini biliyorsun zaten."</p>

  <p>"Siz beyazlar yüzyıllardır bizim kadınlarımızı düzüyorsunuz. Size yetişmeye çalışıyoruz. Şu koca ve kara aletimi senin beyaz kadınına sokarsam alınmazsın, değil mi?"</p>

  <p>"O istedikten sonra benim için sorun değil."</p>

  <p>"Kızılderililerin toprağını çaldın sen."</p>

  <p>"Çaldım tabii."</p>

  <p>"Beni evine davet etmezsin. Etsen de arka kapıdan girmemi istersin, kimse derimin rengini görmesin diye... "</p>

  <p>"Küçük yanık bir ışık bırakırım ama." Can sıkıcı oluyordu, ama yoktu çıkar yolu.</p>
</body>
</html>
