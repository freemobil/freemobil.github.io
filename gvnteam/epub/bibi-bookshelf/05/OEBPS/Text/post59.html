<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>15</h4>

  <p>İkinci katın arka tarafındaki danışma ofisine yolladılar beni.</p>

  <p>"Bakayım, nasıl görünüyorsun, Chinaski." Baktı bana.</p>

  <p>"Ay! Çok kötü görünüyorsun. Bir hap alsam iyi olacak." Gerçekten de bir ilaç şişesi çıkardı, içinden bir hap alıp yuttu.</p>

  <p>"Pekala, Bay Chinaski, son iki gündür nerde olduğunuzu bilmek istiyoruz?"</p>

  <p>"Yastaydım."</p>

  <p>"Yasta mı? Ne yası?"</p>

  <p>"Cenaze. Eski bir dost. Bir gün cenazeyi kaldırmak için. Bir gün de yas tutmak için."</p>

  <p>"Telefon edip bizi haberdar etmediniz, Bay Chinaski."</p>

  <p>"Evet."</p>

  <p>"Size bir şey söylemek istiyorum Bay Chinaski, ama aramızda kalacak."</p>

  <p>"Pekala."</p>

  <p>"Telefon etmediğinizde aslında bize ne dediğinizi biliyor musunuz!"</p>

  <p>"Hayır."</p>

  <p>"Aslında "Postane'nin .mına Koyayım!" diyorsunuz Bay Chinaski."</p>

  <p>"Öyle mi diyorum?"</p>

  <p>"Evet, Bay Chinaski, bunun ne anlama geldiğini biliyor musunuz?"</p>

  <p>"Hayır."</p>

  <p>"Postane de sizin .mınıza koyacaktır. Bu anlama gelir."</p>

  <p>Sonra eğilip bana baktı.</p>

  <p>"Bay Feathers," dedim, "cehenneme kadar yolunuz var!"</p>

  <p>"Dayılık taslama bana, Henry. Hayatını zorlaştırabilirim."</p>

  <p>"Lütfen soyadımla hitap edin bana, efendim. Bana saygılı davranmanızı beklerim sizden."</p>

  <p>"Benden saygı bekliyorsun ama..."</p>

  <p>"Aynen öyle. Arabanızı nereye park ettiğiniz biliyoruz, Bay Feathers."</p>

  <p>"Ne? Tehdit ha?"</p>

  <p>"Burdaki zenciler bana bayılıyorlar, Feathers. Kandırdım onları."</p>

  <p>"Zenciler sana bayılıyorlar mı?"</p>

  <p>"Su getiriyorlar bana. Kadınlarını bile düzüyorum. Deniyorum en azından."</p>

  <p>"Pekala. Bu iş çığırından çıkmaya başladı. Lütfen işinizin başına dönün."</p>

  <p>Yol kağıdımı uzattı bana. Kaygılı görünüyordu, zavallı adam. Kandıramamıştım zencileri. Feathers'dan başka kimseyi kandıramamıştım. Ama suçlayamazdınız onu kaygılandığı için. Şeflerden biri merdivenden aşağı itilmişti. Başka birini kıçından şişlemişlerdi. Bir başkası sabahın üçünde karşıdan karşıya geçmek için trafik sinyalinin değişmesini beklerken karnından bıçaklanmıştı. Merkez postanenin tam karşısında. Bir daha görmedik adamı.</p>

  <p>Benimle yaptığı görüşmeden sonra merkez postanesinden ayrıldı Feathers. Nereye gittiğini hiçbir zaman öğrenemedim. Merkez postanesinde değildi ama.</p>
</body>
</html>
