<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>7</h4>

  <p>Başkaları hayatla nasıl başeder, bilmiyorum. Nafaka, içki, kira, ayakkabı, çorap filan. Herkes gibi benim de eski bir arabaya, bir şeyler yemeye, bütün o olmazsa olmaz şeylere ihtiyacım vardı.</p>

  <p>Kadın gibi.</p>

  <p>Ya da hipodromda bir gün.</p>

  <p>Her şey bıçak sırtındayken düşünemiyordun bile bu şeyleri.</p>

  <p>Hükümet Bina'sının karşısındaki sokağa park ettim, arabadan indim, kavşağa gidip yeşil ışığı bekledim. Karşıya geçtim. Kanatlı kapıları itip içeri girdim. Mıknatısa çekilen demirden farkım yoktu. Elimde değildi.</p>

  <p>İkinci kattaydı. Kapıyı açtım, içerdeydiler. Devlet memurları. Bir kız ilişti gözüme, tek kolu yoktu. Sonsuza dek orada çalışacaktı. Benim gibi yaşlı bir şarapçı olmaktan farksızdı. Er ya da geç bir işe girip çalışmak zorundaydın, çocukların dediği gibi. Dolayısıyla kabulleniyorlardı. Kölenin bilgeliği.</p>

  <p>Genç ve zenci bir kız geldi yanıma. İyi giyimliydi, çevresinden memnun görünüyordu. Mutlu oldum onun adına. Aynı işi ben yapsam delirmiştim.</p>

  <p>"Buyrun?" diye sordu.</p>

  <p>"Postanenin kadrolu memuruyum," dedim, "istifa etmek istiyorum."</p>

  <p>Tezgahın altına uzandı, bir deste kağıt çıkardı. "Bu kadar çok mu?"</p>

  <p>Güldü. "Doldurabileceğinizden emin misiniz?"</p>

  <p>"Tasalanma," dedim, "doldurabilirim."</p>
</body>
</html>
