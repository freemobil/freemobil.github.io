<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>2</h4>

  <p>Joyce'u aradım.</p>

  <p>"Nasıl gidiyor Mor Kravat İğnesi'yle?"</p>

  <p>"Anlayamıyorum," dedi.</p>

  <p>"Boşandığını söylediğinde tepkisi ne oldu?"</p>

  <p>"Personel kafeteryasında karşılıklı oturuyorduk."</p>

  <p>"Ne yaptı?"</p>

  <p>"Çatalı elinden düştü. Çenesi sarktı. Sonra da 'Ne?' dedi."</p>

  <p>"Ciddi olduğunu anladı o anda."</p>

  <p>"Anlayamıyorum. O günden beri kaçıyor benden. Koridorda gördüğümde tabanları yağlıyor. Yemek yerken karşıma oturmuyor artık. Ne bileyim... sanki biraz... soğuk gibi."</p>

  <p>"Yavrucuğum, başka erkekler var hayatta. Unut o herifi. Yeni birine yelken aç."</p>

  <p>"Kolay değil onu unutmak. Asaletini."</p>

  <p>"Paran olduğunu biliyor mu?"</p>

  <p>"Hayır, söylemedim, bilmiyor."</p>

  <p>"Onu o kadar istiyorsan..."</p>

  <p>"Hayır, hayır! Öyle değil."</p>

  <p>"Pekala. Hoşçakal, Joyce."</p>

  <p>"Hoşçakal, Hank."</p>

  <p>Çok sonra bir mektup aldım ondan. Teksas'a dönmüştü. Büyükanne çok hastaydı, her an ölebilirdi. Kasaba halkı beni soruyordu. Sevgiler, Joyce.</p>

  <p>Mektubu sehpanın üzerine koyarken o cüceyi fena halde hayal kırıklığına uğrattığımı düşündüm. Zavallı titrek şeytan, nasıl da yutmuştu uyanık kentli numaramı. Yüreğim sızladı onun için.</p>
</body>
</html>
