<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>3</h4>

  <p>Yedek taşıyıcıların kendileri olmayacak emirlerine itaat ederek Jonstone'ı mümkün kılıyorlardı. Acımasızlığı bu denli bariz birinin böyle bir konuma nasıl geldiğini anlamakta güçlük çekiyordum. Kadrolu taşıyıcıların umurlarında değildi, sendikalı işçinin beş paralık değeri yoktu. Ben de çalışmadığım günlerden birinde otuz sayfalık bir rapor yazıp bir kopyasını Jonstone'a postaladım, bir kopyasını da Hükümet Bina'sına götürdüm. Memur bana beklememi söyledi. Bekledim, bekledim ve bekledim. Bir saat otuz dakika bekledikten sonra kır saçlı, gözleri sigara külünü andıran ufak tefek bir adamın odasına alındım. Oturmamı bile söylemedi. Kapıdan girmemle bana bağırması bir oldu.</p>

  <p>"Ukala orospu çocuğunun tekisin sen, değil mi?"</p>

  <p>"Bana küfür etmemenizi yeğlerim, efendim!"</p>

  <p>"Ukala orospu çocuğu, şu kelime haznesi geniş çokbilmiş orospu çocuklarından birisin ve hava atmayı seviyorsun!"</p>

  <p>Sayfaları yüzüme doğru salladı. Ve bağırdı: "BAY JONSTONE MÜKEMMEL BİR İNSANDIR!"</p>

  <p>"Saçmalama. Sadistin teki olduğu apaçık," dedim.</p>

  <p>"Ne kadar zamandır çalışıyorsun postanede?"</p>

  <p>"Üç hafta oldu."</p>

  <p>"BAY JONSTONE OTUZ YILDIR POSTANE'NİN HİZMETİNDE!"</p>

  <p>"Ne ilgisi var?"</p>

  <p>"BAY JONSTONE MÜKEMMEL BİR İNSANDIR, dedim!"</p>

  <p>Sanırım aslında beni öldürmek istiyordu adamcağız. Jonstone'la aynı yatağı paylaşıyor olmalıydılar.</p>

  <p>"Pekâlâ, unut gitsin, s.kmişim..." Sonra dışarı çıktım ve ertesi gün için izin aldım. Ücretsiz tabii ki.</p>
</body>
</html>
