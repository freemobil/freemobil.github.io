<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>21</h4>

  <p>Joyce ilçe teşkilatında bir iş buldu, hem de ilçe emniyet teşkilatında. Bir polisle yaşıyordum! Gündüzleri çalışıyordu en azından, bu da beni okşayıp duran ellerinden uzak olacağım demekti; ama Joyce iki muhabbet kuşu almıştı ve lanet şeyler konuşmuyorlardı, bütün gün anlamsız sesler çıkarıp duruyorlardı.</p>

  <p>Kahvaltıda ve akşam yemeklerinde görüşüyorduk Joyce ile -hareketlenmişti hayatımız- ben çok memnundum. Arada sırada bana tecavüz etme fırsatı bulmasına rağmen eskisine beş çekerdi, o lanet muhabbet kuşlarını saymazsak.</p>

  <p>"Bak, güzelim..."</p>

  <p>"Ne var yine?"</p>

  <p>"Pekala. Sardunyalara ve sineklere ve Picasso'ya alıştım, ama her gece on iki saat çalıştığımı ve boş zamanlarımda tasnif sınavına hazırlandığımı hesaba katmalısın, kalan enerjime de sen sarkıntılık ediyorsun..."</p>

  <p>"Sarkıntılık etmek mi?"</p>

  <p>"Tamam. Doğru dillendirmemiş olabilirim. Afedersin."</p>

  <p>"Ne demek 'sarkıntılık etmek'?"</p>

  <p>"Unut gitsin, özür diledim! Bak, şu muhabbet kuşları."</p>

  <p>"Şimdi de muhabbet kuşlarına taktın demek! Onlar da mı sana sarkıntılık ediyorlar?"</p>

  <p>"Evet, ediyorlar."</p>

  <p>"Kim üstte?"</p>

  <p>"Bana bak, dalga geçme benimle. Edepsizliğin alemi yok. Sana bir şey anlatmaya çalışıyorum."</p>

  <p>"Şimdi de ahlak dersi mi vereceksin bana?"</p>

  <p>"Tamam! Para sende! Konuşmama izin verecek misin? Cevap ver, verecek misin?"</p>

  <p>"Pekala, küçük bebek: evet."</p>

  <p>"Tamam. Küçük bebek şöyle diyor: 'Anne! Anne! Şu lanet olası muhabbet kuşları beni çıldırtıyorlar!' "</p>

  <p>"Pekala, muhabbet kuşlarının seni neden çıldırttığını söyle anneye."</p>

  <p>"Şöyle, anneciğim. Bütün gün dırdır edip duruyorlar, aralıksız, bir şeyler söylemelerini bekliyorum ama söylemiyorlar ve ben o salak kuşları dinlemekten uyuyamıyorum!"</p>

  <p>"Pekala, küçük bebek. Seni uyutmuyorlarsa onları dışarı çıkar."</p>

  <p>"Dışarı mı çıkarayım, anneciğim?"</p>

  <p>"Evet, dışarı çıkar."</p>

  <p>"Pekala, anneciğim."</p>

  <p>Bana bir öpücük verdi ve kırıtarak merdivenden inip emniyet teşkilatındaki işine gitti.</p>

  <p>Yatağa girip uyumaya çalıştım. Nasıl da gevezelik ediyorlardı! Ağrımayan kas yoktu vücudumda. Bu yana da yatsam, o yana da yatsam, sırtüstü de yatsam, acı çekiyordum. En iyisi karın üstü yatmaktı, ama o da bir süre sonra sıkıcı oluyordu. Bir pozisyondan diğerine geçmek birkaç dakikamı alıyordu.</p>

  <p>Yatakta dönüp duruyor, küfrediyor, bağırıyor, zaman zaman da halime gülüyordum. Hiç susmuyorlardı allanın cezaları. Delirtiyorlardı beni. O küçük kafeslerinde ne biliyorlardı acı hakkında? Ötüp duruyorlardı yumurta kafalılar! Tüy yığını; topluiğne başı kadar beyinleri vardı. Yataktan kalkmayı başarıp mutfağa gittim, bir bardağa su doldurdum, kafesin yanına gidip suyu üstlerine fırlattım. "Orospu çocukları!" diye sövdüm.</p>

  <p>Bön bön baktılar bana ıslak tüylerinin altından. Sesleri kesilmişti! Ne varsa şu eski su tedavisinde vardı. Psikiyatrlardan bir sayfa ödünç almıştım.</p>

  <p>Sonra sarı göğüslü yeşil kuş kendi göğsünü gagaladı ve başını kaldırıp yeşil göğüslü kırmızı kuşla konuşmaya başladı. Çok geçmeden gevezeliğe başlamışlardı yine.</p>

  <p>Yatağın kenarına oturup onları dinledim. Picasso yanıma gelip bileğimi ısırdı.</p>

  <p>Daha fazla tahammül edemezdim. Kafesi bahçeye çıkardım. Picasso peşimden geldi. On bin sinek havalandı. Kafesi yere koydum, kapısını açtım ve basamaklara oturdum.</p>

  <p>Salak salak baktılar açık kapıya kuşlar. Anlayamıyorlardı ve anlıyorlardı. Minik beyinlerini çalıştırmaya çabaladıklarını görebiliyordum. Yemleri ve suları kafesteydi, neydi bütün bu açıklık birden bire?</p>

  <p>Sarı göğüslü yeşil kuş uçtu önce. Tüneğinden aşağı sıçrayıp açık kapının önünde durdu bir süre. Sineklere baktı. Karar vermeye çalışarak on beş saniye kadar durdu orada. Sonra bir şey tık etti minik beyninde. Uçmadı. Ok gibi göğe yükseldi. Yukarı, yukarı, yukarı. Dosdoğru! Ok gibi! Picasso ile oturup onu seyrettik. Gitmişti lanet şey.</p>

  <p>Yeşil göğüslü kırmızı kuşa gelmişti sıra.</p>

  <p>O daha kararsızdı. Kafesin dibinde sinirli sinirli dolandı bir süre. Hayati bir karardı. İnsanlar, kuşlar, her şey bu kararları vermek zorundaydı. Oyun zordu.</p>

  <p>Dolanıp durdu karar vermeye çalışırken kırmızı kuş. Sarı güneş. Vızıldayan sinekler. Adam ve köpek seyrediyor. Bütün o gökyüzü, bütün o gökyüzü.</p>

  <p>Dayanılır gibi değildi. Kapının önüne geldi kırmızı.</p>

  <p>Üç saniye.</p>

  <p>VİN!</p>

  <p>Gitmişti</p>

  <p>Boş kafesi aldım ve Picasso'yla içeri girdik.</p>

  <p>Haftalardan beri ilk kez iyi bir uyku çektim. Çalar saati kurmayı bile unuttum. Broadway'de beyaz bir at sürüyordum, New York'da. Yeni belediye başkanı seçilmiştim. Önümdeki kalkmıştı, sonra biri çamur fırlattı üstüme... ve Joyce beni sarstı.</p>

  <p>"Kuşlara ne oldu?"</p>

  <p>"S.kmişim kuşları! New York Belediye Başkanı seçildim!"</p>

  <p>"Kuşları soruyorum sana! Kafes boş!"</p>

  <p>"Kuşlar mı? Hangi kuşlar?"</p>

  <p>"Uyan artık, allanın cezası!"</p>

  <p>"Dairede yordular mı seni? Canın sıkkın gibi?"</p>

  <p>"Kuşlar NERDE?"</p>

  <p>"Beni uyutmazlarsa dışarı çıkarmamı söylemiştin."</p>

  <p>"Bahçeye ya da balkona çıkar demek istemiştim, salak!"</p>

  <p>"Salak mı?"</p>

  <p>"Evet, salak! Kuşları kafesten çıkardığını mı söylüyorsun bana? O kuşları kafesten çıkardın mı gerçekten?"</p>

  <p>"Şey, banyoda değiller, dolapta da değiller, bütün söyleyeceğim bu kadar."</p>

  <p>"Açlıktan ölecekler orda!"</p>

  <p>"Solucan, yemiş filan yerler onlar."</p>

  <p>"Yiyemezler, çünkü bilmiyorlar! Ölecekler!"</p>

  <p>"Ya öğrenirler ya da ölürler," dedim ve yavaşça arkamı dönüp uykuya daldım yine. Hayal meyal akşam yemeğini pişirdiğini duyabiliyordum; tencere kapaklarını ve kaşıkları yere düşürerek, küfrederek. Picasso benimle yataktaydı allahtan, sivri burunlu ayakkabılarından uzak. Elimi yorgandan çıkardım, elimi yaladı, sonra uyudum</p>

  <p>Bir süre için yani. Çok geçmeden okşandığımı hissettim. Başımı kaldırdığımda Joyce'un çılgın bakışlarıyla karşılaştım. Çıplaktı, göğüsleri gözümün önünde sallanıyorlardı. Saçı burun deliklerimi gıdıkladı. Milyonlarını düşündüm, onu tuttuğum gibi çevirdim ve geriden soktum.</p>
</body>
</html>
