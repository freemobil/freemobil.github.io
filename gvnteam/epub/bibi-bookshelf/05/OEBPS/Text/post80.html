<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>15</h4>

  <p>Asansördeki tek beyaz bendim, yukarı çıkıyorduk. Ayaklanmalardan söz ediyorlardı, bana bakmadan.</p>

  <p>"Tanrım," dedi kömür karası bir zenci, "müthiş bir şey bu. Sarhoş zenciler ellerinde viski şişeleriyle ortalıkta dolanıyor ve polisler arabalarından inip onları rahatsız etmiyorlar. insanlar televizyon setleriyle, elektrikli süpürge makineleriyle filan yürüyorlar sokaklarda. Güpegündüz. Müthiş, müthiş..."</p>

  <p>"Eyvallah, moruk."</p>

  <p>"Zenci dükkan sahipleri dükkanlarına "KAN KARDEŞ" levhaları asıyorlar. Beyaz patronlar da asıyorlar. Ama halkı aldatamazsın. Onlar hangi dükkanların beyazlara ait olduğunu gayet iyi biliyorlar... "</p>

  <p>"Eyvallah."</p>

  <p>Asansör dördüncü katta durdu, hep birlikte asansörden çıktık. Ağzımı açmamanın tenim için hayırlı olacağını hissettim.</p>

  <p>Kısa bir süre sonra kentin posta müdürü hoparlörden bir duyuru yaptı:</p>

  <p>"Dikkat! Güneydoğu bölgesine barikat kurulmuştur. Sadece geçerli kimliği olanlara geçiş izni verilecektir. Saat 19:00'dan itibaren sokağa çıkma yasağı uygulanacaktır. 19:00'dan sonra kimseye geçiş izni verilmeyecektir. Barikat Indiana Caddesi'nden Hoover Caddesine, Washington Caddesi'nden de 135. Sokağa kadar uzanmaktadır. Bu sınırlar içinde yaşayanlar şu andan itibaren evlerine gitmekte serbesttirler."</p>

  <p>Kalkıp zaman kartıma uzandım.</p>

  <p>"Hey! Nereye gidiyorsun?" diye sordu şef bana.</p>

  <p>"Duyuruyu dinlemedin mi?"</p>

  <p>"Evet, ama sen..."</p>

  <p>Sol elimi arka cebime soktum.</p>

  <p>"Ne değilim ben? NE değilim?"</p>

  <p>Baktı bana.</p>

  <p>"Sen ne biliyorsun ki, BEYAZ pislik!"</p>

  <p>Zaman kartımı aldım, makinenin yanına gidip zımbaladım.</p>
</body>
</html>
