<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>4</h4>

  <p>Bir gece Butchner'ın yanındaki taburede çalışıyordum. Mektup tasnif etmeye ara vermişti. Öylece ötüyordu. Ve konuşuyordu.</p>

  <p>Genç bir kız gelip koridorun ucuna oturdu. Butchner'ı duydum: "Evet, kamışımı yarığında istiyorsun, değil mi? Kaltak seni, istediğin bu, değil mi?"</p>

  <p>Mektup tasnifine devam ettim. Şef geçti yanımızdan. "Sen de listemdesin, g.t!" dedi Butcher, "sıra sana da gelecek! Orospu çocuğu! .mcık ağızlı!"</p>

  <p>Şefler hiç bulaşmazdı Butchner'a. Kimse bulaşmazdı.</p>

  <p>Sonra yine başladı. "Pekala, koçum! Yüzündeki ifadeyi sevmiyorum! Sen de listemdesin! Sıçacağım ağzına! Hey, sana söylüyorum! Duyuyor musun?"</p>

  <p>Bu kadarı da fazlaydı. Elimdeki mektupları yere çaldım.</p>

  <p>"Pekala," dedim, "elini görüyorum. Bütün desteni görüyorum, lan! Burda mı yoksa dışarda mı?"</p>

  <p>Butchner'a baktım. Tavana konuşuyordu, aklını kaçırmıştı.</p>

  <p>"Söyledim sana, listemin başındasın! Haklayacağım seni, dağıtacağım!"</p>

  <p>Hay allah, diye geçirdim içimden, sazan gibi atladım. Herkes çok sessizdi. Kalktım, su içmeye çıktım. Sonra döndüm. Yirmi dakika sonra on dakikalık molamı vermek için çıktım. Döndüğümde şef beni bekliyordu. Elli yaşlarında şişman bir zenci. Bağırdı bana:</p>

  <p>"CHİNASKİ!"</p>

  <p>"Ne var, be adam?" diye sordum. "Son yarım saat içinde iki kez yerinden ayrıldın!"</p>

  <p>"Evet, ilkinde su içtim, otuz saniye. Sonra da molamı kullandım."</p>

  <p>"Ya makine başında çalışıyor olsaydın? Yarım saat içinde iki kez ayrılamazdın makinenin başından!"</p>

  <p>Yüzü öfkeyle parlıyordu. Şaşırtıcıydı. Anlayamıyordum.</p>

  <p>"HAKKINDA TUTANAK TUTACAĞIM!"</p>

  <p>"Keyfin bilir," dedim.</p>

  <p>Gidip Butchner'ın yanına oturdum. Elinde tutanak koşarak geldi şef. El yazısıyla yazılmıştı. İstesem de okuyamazdım. Öyle bir öfkeyle yazmıştı ki, nokta ve çizgilerden başka bir şey seçilmiyordu.</p>

  <p>Tutanağı düzgünce katladım, arka cebime soktum. "Öldüreceğim o orospu çocuğunu!" dedi Butchner. "Keşke öldürsen, şişko," dedim, "keşke öldürsen."</p>
</body>
</html>
