<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>14</h4>

  <p>Sabah uyandığımda Vi'nin evin içinde dolandığını duydum. Dolanıp durdu.</p>

  <p>Saat on buçuktu. Akşamdan kalmaydım. Onunla yüz yüze gelmek istemiyordum henüz. On beş dakikaya daha ihtiyacım vardı. Sonra kalkacaktım.</p>

  <p>Sarstı beni. "Dinle, kız arkadaşım gelmeden önce evden çıkmanı istiyorum!"</p>

  <p>"Neden? Onu da düzerim."</p>

  <p>"Ya, ne demezsin," dedi gülerek.</p>

  <p>Kalktım. Öksürdüm, öğürdüm. Ağır ağır giyindim.</p>

  <p>"Tükenmiş biri gibi hissettiriyorsun bana kendimi," dedim ona. "O kadar da kötü olamam! İyi bir şeyler de vardır mutlaka içimde."</p>

  <p>Sonunda giyindim. Banyoya gidip yüzüme su çarptım, saçımı taradım. Bir de şu yüzümü tarayabilsem, diye geçirdim içimden, taranmıyordu ama. Çıktım banyodan.</p>

  <p>"Vi?"</p>

  <p>"Efendim?"</p>

  <p>"Kızma bana. Seninle ilgisi yok. İçki yüzünden. Daha önce de oldu."</p>

  <p>"Pekala, bu kadar çok içme öyleyse. Hiçbir kadın şişeden sonra gelmek istemez."</p>

  <p>"Şu sıralamayı düzeltsene öyleyse."</p>

  <p>"Keser misin, lütfen!"</p>

  <p>"Hey, paraya ihtiyacın var mı, yavrucuğum?" Cüzdanıma uzanıp içinden bir yirmilik çektim. Eline tutuşturdum.</p>

  <p>"Çok tatlısın!"</p>

  <p>Yanağımı okşadı, ağzımın köşesinden öptü.</p>

  <p>"Dikkatli sür."</p>

  <p>"Kaygılanma, güzelim." Hipodroma sürdüm, dikkatle.</p>
</body>
</html>
