<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>4</h4>

  <p>Sonra birileri gelip her iki su fıskiyesinden birini sökmeye başladılar.</p>

  <p>"Hey, baksanıza, ne yapıyor bunlar?" diye sordum. Kimse ilgilenmedi.</p>

  <p>Üçüncü sınıf posta bölümündeydim. Memurlardan birinin yanına gittim.</p>

  <p>"Bak!" dedim. "Suyumuzu alıyorlar!"</p>

  <p>Su fıskiyesine baktı, sonra üçüncü sınıf postayı tasnif etmeye devam etti.</p>

  <p>Başkalarını denedim. Onlar da aynı ilgisizlik içindeydiler. Anlayamıyordum.</p>

  <p>Sendika temsilcimin bulunduğum bölgeye gönderilmesini talep ettim.</p>

  <p>Uzun bir aradan sonra geldi, Parker Anderson. Bir zamanlar terkedilmiş arabaların içinde Parker bir zamanlar uyur, elini yüzünü helalarını kilitlemeyen benzin istasyonlarında yıkar, traş olur ve sıçardı. Bir ara pezenvenkliğe soyunmuş, becerememişti. Sonunda postaneye girmiş, sendikaya kaydolmuş, toplantılara çatılıp yükselmişti. Önce sendika temsilciliğine seçilmiş, ardından başkan yardımcısı olmuştu.</p>

  <p>"Sorun nedir, Hank? Bu şeflerle başetmek için benim yardımıma ihtiyacın olmadığını biliyorum!"</p>

  <p>"Beni yağlama, yavrum. Nerdeyse on iki yıldır sendikaya aidat ödüyorum ve bugüne kadar hiç bir şey istemedim."</p>

  <p>"Pekala, sorun ne?"</p>

  <p>"Su fıskiyeleri."</p>

  <p>"Su fıskiyeleri iyi çalışmıyor mu?"</p>

  <p>"Hayır, lanet olsun, su fıskiyeleri aksine iyi çalışıyor. Onlara yaptıklarından hoşnut değilim. Bak."</p>

  <p>"Bakayım mı? Nereye?"</p>

  <p><i>"Şuraya!"</i></p>

  <p>"Bir şey görmüyorum."</p>

  <p>"Ben de bundan şikayetçiyim zaten. Eskiden bir su fıskiyesi vardı orda."</p>

  <p>"Sökmüşler. Ne olmuş?"</p>

  <p>"Bak, Parker. Bir tanesini sökseler umurumda olmazdı. Ama binadaki her iki fıskiyenin birini söküyorlar. Sesimizi çıkartmazsak çok geçmeden her iki heladan birini de kapatır bunlar... sonra... sonra ne yaparlar bilemiyorum..."</p>

  <p>"Pekala," dedi Parker, "ne yapmamı istiyorsun?"</p>

  <p>"Kıçının üzerinden kalkıp bu fıskiyeleri neden söktüklerini öğrenmeni istiyorum."</p>

  <p>"Pekala, yarın görüşürüz."</p>

  <p>"Mutlaka görüşelim. On iki yıllık aidat toplamı 312 dolar eder."</p>

  <p>Ertesi gün Parker'ı aramak zorunda kaldım. Yanıtı bulamamıştı henüz. Ertesi gün de bulamamıştı, ertesi gün de. Parker'a beklemekten usandığımı söyledim. Bir gün daha tanıdım ona.</p>

  <p>Ertesi gün kahve molası verdiğimiz yerde yanıma geldi.</p>

  <p>"Pekala, Chinaski, öğrendim."</p>

  <p>"Evet?"</p>

  <p>"Bu bina 1912'de inşa edilmiş..."</p>

  <p>"1912 mi? Yarım asırdan fazla olmuş. Kaiser'in kerhanesini çağrıştırmasının nedeni anlaşıldı!"</p>

  <p>"Keser misin? Şimdi, bu bina l9l2'de inşa edildiğinde sözleşmede konacak su fıskiyelerinin sayısı belirtilmiş. Postane, binada sözleşmede belirtilen sayının iki katı su fıskiyesi olduğunu farketmiş."</p>

  <p>"İyi de," dedim, "fazla fıskiye göz mü çıkarır? Memurların içebileceği su miktarı belli."</p>

  <p>"Doğru. Ama fıskiyeler çıkıntı yapıyor, yürürken insanın önünü kesiyorlar."</p>

  <p>"Ee?"</p>

  <p>"Pekala. Çakal bir avukatı olan memurlardan birinin fıskiyeye takılıp bir biçimde yaralandığını varsayalım. Diyelim ki ağzına kadar posta dolu bir el arabası üzerine doğru gelirken kenara çekilmesi gerekti ve fıskiye yüzünden çekilemedi."</p>

  <p>"Şimdi anlıyorum. Plana göre orada fıskiye olmaması gerektiği için postaneye tazminat davası açılıyor."</p>

  <p>"Evet!"</p>

  <p>"Pekala, Parker. Teşekkür ederim."</p>

  <p>Uydurduysa bile 312 dolara değerdi, neredeyse. <i>Playboy</i> dergisinde çok daha kötülerini okumuştum.</p>
</body>
</html>
