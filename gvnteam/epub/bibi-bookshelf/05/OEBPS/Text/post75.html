<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>10</h4>

  <p>Baş dönmesi nöbetlerine tutulmaya başladım. Geldiklerini hissedebiliyordum. önümdeki tasnif kutusu dönmeye başlıyordu. Bir dakika kadar sürüyorlardı. Anlayamıyordum. Elime aldığım her mektup ağırlaşmaya başlıyordu. Diğer memurlar o ölümsü gri renge bulunuyorlardı. Taburemden kaymaya başlıyordum. Bacaklarım zor taşıyordu bedenimi. Bu iş beni öldürüyordu.</p>

  <p>Doktoruma gidip durumu anlattım.</p>

  <p>Tansiyonumu ölçtü.</p>

  <p>"Hayır, hayır, tansiyonun normal."</p>

  <p>Sonra steteskopla ciğerlerimi dinledi, beni tarttı.</p>

  <p>"Yok senin bir şeyin."</p>

  <p>Sonra özel bir kan testi uyguladı. Kolumdan belli aralıklarla üç kez kan aldı, her aralık bir öncekinden biraz daha uzundu. "Bekleme odasına geçer misin, lütfen?"</p>

  <p>"Hayır, hayır. Dışarı çıkıp biraz yürüyeceğim, zamanında dönerim."</p>

  <p>"Tamam, gecikme ama."</p>

  <p>İkinci kan alımına gelmişti sıra. Sonra üçüncü kan alımı için ara verdik, bu kez daha uzun, yirmi ya da yirmi beş dakika. Sokağa çıktım. Pek hareket yoktu sokakta. Bir kafeye girip dergi okudum. Dergiyi masanın üzerine bıraktım, saate baktım ve dışarı çıktım. Otobüs durağında oturan bir kadın gördüm. Ender rastlananlardan biriydi. Sıkı frikik vermişti. Gözlerimi alamadım ondan. Karşı kaldırıma geçip ondan on metre kadar uzakta durdum.</p>

  <p>Sonra kalktı. İzledim. O iri kıç çağırıyordu beni. ipnotize olmuştum. Postaneye girdi, ben de girdim. Uzun bir kuyruğa girdi, arkasına girdim. iki kartpostal satın aldı. Ben de bir düzine kartpostalla iki dolarlık pul satın aldım.</p>

  <p>Dışarı çıktığımda otobüse biniyordu. O harikulade bacaklara ve kıça son kez baktım, otobüs götürdü onu.</p>

  <p>Doktor bekliyordu.</p>

  <p>"Ne oldu? Beş dakika geciktin!"</p>

  <p>"Bilmiyorum. Saatim durmuş olmalı."</p>

  <p>"BU TESTLERiN DAKiK OLMASI GEREKİYOR!"</p>

  <p>"Olsun. Şimdi al kanı."</p>

  <p>Soktu iğneyi...</p>

  <p>İki gün sonra, testlerden bir şeyim olmadığı anlaşıldı. O beş dakikalık gecikme yüzünden mi sonuç öyle çıkmıştı acaba? Ama baş dönmeleri sıklaştı. Dört saat çalıştıktan sonra gerekli formu doldurmadan işten çıkmaya başladım.</p>

  <p>Sabahın on birinde evde olurdu Fay. Zavallı hamile Fay'cik.</p>

  <p>"Ne oldu?" diye sorardı.</p>

  <p>"Daha fazla dayanamadım," derdim, "çok hassasım... "</p>
</body>
</html>
