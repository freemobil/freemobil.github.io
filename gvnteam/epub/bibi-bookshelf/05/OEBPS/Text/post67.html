<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>2</h4>

  <p>Yarışlar sahilden yüz elli kilometre uzaklıktaki hipodroma kaydırılmıştı. Kentteki dairemin kirasını ödemeye devam ediyor, arabama atlayıp hipodroma sürüyordum. Haftada bir ya da iki kez uğruyordum daireme. Posta kutuma bakıyor, bir gece kalıp dönüyordum.</p>

  <p>İyi bir hayat sürüyordum, kazanmaya başlamıştım. Her gece, son koşudan sonra, barda birkaç içki içip barmene dolgun bir bahşiş bırakıyordum. Yeni bir hayattı sanki. Talihim açılmıştı.</p>

  <p>Bir gece son koşuyu seyretmedim bile. Bara gittim.</p>

  <p>Elli dolar ganyan standart bahsimdi. Bir süre elli dolar oynadıktan sonra beş ya da on dolar oynamaktan farkı kalmıyordu.</p>

  <p>"Sulu skoç," dedim barmene. "Bu koşuyu hoparlörden dinlemeye karar verdim."</p>

  <p>"Hangi ata oynadın?"</p>

  <p>"Mavi Çorap," dedim ona, "elli dolar ganyan."</p>

  <p>"Fazla ağırlık taşıyor."</p>

  <p>"Dalga mı geçiyorsun? İyi bir at altı bin dolarlık bir koşuda 55 kiloyu rahat taşır. Bu diğer koşularda başka hiçbir atın başaramadığı bir şeyi başardığı anlamına gelir."</p>

  <p>Mavi Çorap'a asıl oynama nedenim bu değildi elbette. Kimsenin benim oynadığım ata oynamasını istemediğim için sürekli yanlış bilgi veriyordum..</p>

  <p>O zamanlar kapalı devre televizyon yayını yoktu. Anonsları dinlemekle yetinirdin. Üç yüz seksen dolar kârdaydım. Son koşuyu kaybetsem bile üç yüz otuz dolar önde kapatacaktım günü. Kısa günün kârı.</p>

  <p>Dinledik. Sunucu Mavi Çorap'tan başka bütün atların adlarını telaffuz etti.</p>

  <p>Atım düşmüş olmalı, diye geçirdim içimden.</p>

  <p>Düzlüğe gelmişlerdi, yarış bitmek üzereydi. O hipodrom düzlüğünün kısalığıyla ünlüydü.</p>

  <p>Son metreler koşulurken sunucu bağırmaya başladı. "MAVİ ÇORAP'IN DIŞ KULVARDAN ATAKLARI VAR! MAVİ ÇORAP BASTIRIYOR! YARIŞIN GALİBİ... MAVİ ÇORAP!"</p>

  <p>"Müsadenle,"dedim barmene, "birazdan dönerim. Sulu bir skoç hazırla bana, duble olsun."</p>

  <p>"Başüstüne," dedi.</p>

  <p>Dışarı çıktım, yürüyüş ringinin yakınında bir tabela vardı. 2'ye dokuz vermişti Mavi Çorap, l'e sekiz ya da l'e on değildi; ama olsun, kazanacak atın peşindeydin, olasılıkların değil. İki yüz elli kusur dolar civarında bir para aldım. Bara döndüm.</p>

  <p>"Yarın hangi ata oynamayı düşünüyorsunuz?" diye sordu barmen.</p>

  <p>"Yarın çok uzak," dedim ona.</p>
</body>
</html>
