<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>14</h4>

  <p>Yeni bir güzergâhtaydım yine. Taş beni sürekli zor güzergâhlara atardı; ama arada sırada, koşullar öyle gerektirdiği için daha az öldürücü bir güzergâha atamak zorunda kaldığı da olurdu. 511 numaralı güzergâh sorunsuz ilerliyordu, bir kez daha <i>öğle</i> yemeği düşünürken buldum kendimi, şu asla gerçekleşmeyen öğle yemeğini.</p>

  <p>Ortalama bir mahalleydi. Apartmanlar yoktu. Bahçeleri bakımlı evler sadece. Ama yeni bir güzergâhtı, her an bir tuzakla karşılaşabilirdim. Hava bile güzeldi.</p>

  <p>Tanrım, diye geçirdim içimden, kıvıracağım bu işi! Öğle yemeği, üstelik programı aksatmadan! Hayat, nihayet, katlanılasıydı.</p>

  <p>Bu insanların köpekleri bile yoktu. Kimse kapının önüne dikilip postacıyı beklemiyordu. Saatlerden beridir insan sesi duymamıştım. Postacılığın olgunluk dönemine girmiştim belki, o da neyse. Kendimi son derece becerikli, hatta işime bağlı hissederek yürüyordum.</p>

  <p>Kıdemli dağıtıcılardan birinin bir keresinde kalbini işaret ederek "Chinaski, bir gün seni de haklayacak, tam <i>şurdan”</i> dediğini anımsadım.</p>

  <p>"Kalp krizi mi?"</p>

  <p>"Hizmet aşkı. Görürsün. Göğsün kabaracak."</p>

  <p>"T.şak!"</p>

  <p>Ama samimi konuşmuştu adam.</p>

  <p>Onu düşündüm yürürken.</p>

  <p>Sonra taahhütlü bir mektuba geldi sıra.</p>

  <p>Gidip kapının zilini çaldım. Kapının üzerindeki küçük pencere açıldı. Yüzünü göremiyordum. "Taahhütlü mektup!"</p>

  <p>"Geri çekil!" dedi bir kadın sesi. "Geri çekil ki yüzünü göreyim!"</p>

  <p>İşte, diye geçirdim içimden, bir kaçık daha.</p>

  <p>"Bakın bayan, benim yüzümü görmeniz <i>gerekmiyor.</i> Şu makbuzu posta kutusuna bırakacağım, istediğiniz zaman postaneye gidip mektubunuzu alabilirsiniz. Yanınıza kimlik almayı unutmayın."</p>

  <p>Makbuzu kutuya attım ve yürümeye başladım.</p>

  <p>Kapının açılmasıyla kadının dışarı fırlaması bir oldu. Üzerinde şeffaf bir sabahlık vardı, sutyen giymemişti. Lacivert külot sadece. Saçı dağınıktı, ondan kaçmak istercesine havaya dikilmişlerdi. Yüzü kremliydi, çoğu gözlerinin altında. Teni hiç güneş görmemişçesine beyazdı, sağlıksız görünüyordu. Ağzı bir karış açıktı. Dudaklarına açık renk bir ruj sürmüştü ve vücudu müthişti...</p>

  <p>Bütün bunları hışımla üzerime doğru gelirken kaydetmiştim. Taahhütlü mektubu torbama geri koymak üzereydim. "Mektubumu ver!" diye bağırdı.</p>

  <p>"Bayan, önce imzalamanız..."</p>

  <p>Mektubu elimden kaptığı gibi kapıya koştu, açtı ve eve girdi. Lanet olsun! İmza almadan mektubu teslim edemezdim! "HEY!"</p>

  <p>Peşinden koştum, tam kapıyı kapatmak üzereyken ayağımı soktum.</p>

  <p>"HEY. ALLAHIN CEZASI!"</p>

  <p>"Defol! Defol! Kötüsün sen!"</p>

  <p>"Bakın, Bayan! Anlayışlı olun! O mektubu almak için imza atmanız gerekiyor! İmza atmadan almanıza izin veremem! Amerika Birleşik Devletleri'nin mektubunu çalıyorsunuz!"</p>

  <p><i>"Defol, kötü adam!"</i></p>

  <p>Kapıyı omuzlayıp içeri daldım. Loştu içerisi. Evin bütün perdeleri çekilmişti.</p>

  <p>"EVİME GİRMEYE HAKKIN YOK! ÇIK DIŞARI!"</p>

  <p>"Sizin de mektup çalmaya hakkınız yok! Ya mektubu iade edersiniz, ya da imzalarsınız. O zaman giderim."</p>

  <p>"Pekala! Pekala! İmzalayacağım!"</p>

  <p>Nereyi imzalayacağını gösterip kalemi verdim. Göğüslerine bakıp içimden, yazık ki delinin teki, diye geçirdim.</p>

  <p>İmzayı atıp kalemi iade etti. İmzadan çok karalamayı andırıyordu. Ben çıkmaya hazırlanırken mektubu açıp okumaya başladı.</p>

  <p>Sonra ön kapıya dikilip kollarını açtı. Mektup yerdeydi.</p>

  <p><i>"Kötü adam! Kötü adam!</i> Buraya bana tecavüz etmek için geldin!"</p>

  <p>"Bayan, bırakın da geçeyim."</p>

  <p>"YÜZÜNDE KÖTÜLÜK OKUNUYOR!"</p>

  <p>"Bunun farkında olmadığımı mı sanıyorsunuz? Bırakın da gideyim!"</p>

  <p>Bir elimle onu kenara itmeye çalıştım. Yüzümü tırmaladı. Torbamı yere bıraktım, kepim düştü, mendilimi kanayan yanağıma tutarken öbür yanağımı da tırmaladı.</p>

  <p>"KALTAK! NEDİR SENİN DERDİN!"</p>

  <p>"Gördün mü? Gördün mü? Kötü adamsın sen!"</p>

  <p>Yaslanmıştı bana. Kıçından kavrayıp ağzımı ağzına dayadım. Göğüslerini bana dayamıştı, vücudunu vücuduma bastırıyordu. Başını geriye doğru attı.</p>

  <p><i>"Tecavüzcü! Tecavüzcü! Kötü tecavüzcü!"</i></p>

  <p>Eğilip göğüslerinden birini emdim, sonra da ötekini.</p>

  <p><i>"Tecavüz! Tecavüz! Bana tecavüz ediyor!"</i></p>

  <p>Haklıydı. Külotunu indirdim, fermuarımı açtım, soktum ve geri geri kanepeye yürüttüm onu. Kanepeye yığıldık.</p>

  <p>Bacaklarını havaya kaldırdı.</p>

  <p>"TECAVÜZ!" diye bağırdı.</p>

  <p>İşini bitirdim, fermuarımı çektim, yerden torbamı aldım ve o sessizce tavanı seyrederken dışarı çıktım...</p>

  <p>Öğle yemeğini atladım, ama yine de geç kaldım.</p>

  <p>"On beş dakika geciktin," dedi Taş.</p>

  <p>Bir şey demedim.</p>

  <p>Bana baktı Taş. "Aman allahım, yüzüne ne oldu?" diye sordu.</p>

  <p>"Seninkine ne oldu?" dedim. "Ne demek istiyorsun?"</p>

  <p>"Boş ver."</p>
</body>
</html>
