<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>8</h4>

  <p>Cuma ve Cumartesi boş günlerimdi, bu da Pazar gününü en zor gün kılıyordu. Ayrıca Pazar günleri her zamanki 18:18 yerine 15:30'da işbaşı yaptırıyorlardı.</p>

  <p>O Pazar içeri girdim ve beni her Pazar yaptıkları gibi gazete ve broşür bölümüne verdiler. Bu da en az sekiz saat ayakta dikilmek demekti.</p>

  <p>Ağrıların dışında baş dönmesi nöbetleri başlamıştı. Her şey dönmeye başlıyordu. Bayılma noktasına geliyor, sonra toparlanıyordum.</p>

  <p>Acımasız bir Pazar günü geçirmiştim. Fay'in birkaç arkadaşı gelip kanepeye oturmuş ve cırcır ötmüşlerdi; ne büyük yazarlardılar, ülkenin en iyileri aslında. Yayınlanmamıştılar, çünkü -dediklerine göre- yazdıklarını editörlere göndermiyorlardı.</p>

  <p>Bakmıştım onlara. Kurabiyelerini kahveye batırıp kıkırdarken göründükleri gibi yazıyorlarsa gönderseler de olurdu, kıçlarına soksalar da.</p>

  <p>O Pazar dergi tasnif ediyordum. Kahveye ihtiyacım vardı, iki kahveye ihtiyacım vardı, iki lokma bir şey atıştırmaya. Ama bütün şefler ön taraftaydılar. Arkadan sıvıştım. Kendimi toparlamalıydım. Kafeterya ikinci kattaydı. Ben dördüncü katta. Erkekler helasının yanında bir kapı vardı. Bir de uyarı yazısı:</p>

  <p>DİKKAT! BU MERDİVENİ KULLANMAYIN!</p>

  <p>Bir aldatmaca. Kaçın kurasıydım ben? Yer miydim? Chinaski gibi uyanıkların kafeteryaya inmelerini önleyeceklerdi akılları sıra. Kapıyı açıp merdivenden ikinci kata indim. Kapının tokmağını çevirdim. O da ne! Kilitliydi. Yukarı çıktım yine. Üçüncü katı geçtim. Kapıyı denemedim bile. Emindim kilitli olduğundan. Zemin katın kapısının kilitli olduğundan emin olduğum gibi. Adım gibi biliyordum postaneyi artık. Tuzağı kurdular mı, tam kurarlardı. Az da olsa bir kurtuluş şansım vardı. Dördüncü kattaydım. Kapıyı denedim. Kilidiydi.</p>

  <p>Kapı erkekler helasına yakındı hiç olmazsa. Sürekli birileri helaya girip çıkıyordu. Bekledim. On dakika. On beş dakika. Yirmi dakika! Sıçmak, işemek ya da otuz bir çekmek isteyen bir allahın kulu yok muydu? Yirmi beş dakika! Sonra bir yüz gördüm. Camı tıklattım.</p>

  <p>"Hey, birader! HEY, BiRADER!"</p>

  <p>Duymadı beni, ya da duymazdan geldi. Kenefe girdi. Beş dakika. Sonra bir başka yüz belirdi.</p>

  <p>Camı yumrukladım bu kez. "HEY, BİRADER! HEY, MCIK AĞIZLI!"</p>

  <p>Duydu beni sanırım. Camın arkasından bana baktı. "KAPIYI AÇ!" dedim, "GOREMİYOR MUSUN BENİ? KİLİTLİ KALDIM BURDA, SALAK! KAPIYI AÇ!" ,</p>

  <p>Açtı kapıyı. İçeri girdim. Transdaymış gibi bir hali vardı herifin.</p>

  <p>Dirseğini sıktım.</p>

  <p>"Sağol, evlat."</p>

  <p>Dergi bölümüne döndüm.</p>

  <p>Sonra şef geldi yanıma. Durup bana baktı. Yavaşladım. "Nasılsın, Chinaski?"</p>

  <p>Kükredim, elimdeki dergiyi aklımı kaçırmışım gibi havaya salladım, kendi kendime bir şeyler homurdandım, uzaklaştı.</p>
</body>
</html>
