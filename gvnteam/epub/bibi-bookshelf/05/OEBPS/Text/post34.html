<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>15</h4>

  <p>Yemeğin hazırlanmasını beklerken koltukta uyukluyordum.</p>

  <p>Bir bardak su almak için kalkıp mutfağa girdiğimde Picasso'nun Joyce'un yanına gidip bileğini yaladığını gördüm. Yalın ayaktım, mutfağa girdiğimi duymadı Joyce. Topukluları vardı ayağında. Picasso'ya baktı, taşra nefreti kaplamıştı yüzünü, akkor. Ayakkabısının burnuyla bir tekme çaktı köpeğin yan tarafına. Zavallı şey firdöndü yerinde, ciyaklıyarak, sidik damlıyordu idrar torbasından. İçeri girip bir bardak aldım. Bardağı elimde tuttum ve içine su koyamadan lavabonun sol yanındaki dolaba fırlattım. Cam kırığı saçıldı her tarafa. Joyce yüzünü örtmeye zaman bulmuştu. Ben örtme zahmetine girmedim bile. Köpeği alıp dışarı çıktım. Koltuğa oturdum ve okşadım küçük şapşalı. Yüzünü kaldırıp baktı bana; dilini çıkardı, bileğimi yalamaya başladı. Kuyruğu çuvalda ölmekte olan bir balık gibi sallanıp çırpmıyordu.</p>

  <p>Joyce'u elinde kesekağıdıyla dizlerinin üzerinde gördüm, cam kırıklarını topluyordu. Hıçkıra hıçkıra ağlamaya başladı. Onu sarsan, parçalayan, titreten hıçıkırıklarını gizlemek için bana sırtını döndü, nasıl sarsıldığını görüyordum ama.</p>

  <p>Picasso'yu yere bırakıp mutfağa girdim.</p>

  <p>"Canım, bir tanem, yapma!"</p>

  <p>Arkadan sarıldım, eli ayağı tutmuyordu.</p>

  <p>"Canım, üzgünüm... üzgünüm!"</p>

  <p>Kendime doğru çekip kaldırdım, elim karnında. Usulca karnını okşadım, şefkatle, kasılmaları dindirmeye çalışarak.</p>

  <p>"Sakinleş biraz, hayatım, sakinleş..."</p>

  <p>Sakinleşti biraz. Saçını geriye atıp kulağının arkasından öptüm. Sıcaktı kulağının arkası. Başını geri çekti. Derin bir nefes aldı, sonra küçük bir inilti döküldü dudaklarından. Kucakladığım gibi yatak odasına götürdüm, o kucağımda koltuğa oturdum. Bakmıyordu bana. Gerdanından ve kulaklarından öptüm. Bir elim omuzlarında, diğeri kalçasında. Soluk alıp verişiyle uyumlu olarak elimi kalçasında bir aşağı bir yukarı gezdirdim, kötü elektriği almaya çalıştım.</p>

  <p>Nihayet, belli belirsiz bir gülümsemeyle baktı bana. Uzanıp çenesinin ucundan ısırdım.</p>

  <p>"Kaçık kancık!" dedim.</p>

  <p>Güldü, sonra öpüştük. Ağlamaya başladı yine.</p>

  <p>Geri çekilip, "YAPMA!" dedim.</p>

  <p>Yine öpüştük. Sonra onu kaldırıp yatak odasına taşıdım, yatağa koydum, hızla ayakkabılarımı, pantolonumu ve şortumu çıkardım, ayakkabılarını çıkarmadan pantolonunu çıkardım ve ayakkabının teki ayağındayken aylardan beri düzmediğim gibi düzdüm onu. Ne kadar sardunya saksısı varsa indirdik aşağı. Bitirdiğimde onu kollarıma alıp yavaşça salladım, saçlarını okşadım, bir şeyler anlattım. Kedi gibi mırlıyordu. Sonunda kalkıp banyoya gitti.</p>

  <p>Yatak odasına dönmedi. Mutfağa gidip bulaşıkları yıkamaya başladı, şarkı söylüyordu.</p>

  <p>Tanrı aşkına, Steve McQueen bile yapamazdı bundan iyisini.</p>

  <p>İki Picasso vardı elimde.</p>
</body>
</html>
