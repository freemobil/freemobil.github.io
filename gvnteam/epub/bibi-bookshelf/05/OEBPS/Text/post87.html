<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>4</h4>

  <p>POSTANE DEPARTMANI</p>

  <p>KONU: Alınması öngörülen disiplin önlemleri duyurusu</p>

  <p>ALICI: Henry Chinaski</p>

  <p>Bu, postaneden atılmanızın ya da uygun görülecek benzeri bir disiplin cezasına çarptırılmanızın önerildiğini bildiren bir uyarıdır. Posta hizmetlerinin yararına olacağını düşündüğümüz bu yaptırım ancak bu mektup size tebliğ edildikten otuz beş (35) takvim günü sonra yürürlüğe girecektir.</p>

  <p>Size yöneltilen suç ve bu suçlamayı destekleyen nedenler şunlardır:</p>

  <p>Aşağıdaki tarihlerde habersiz olarak işe gelmemek:</p>

  <p>25 Eylül 1969, 4 saat</p>

  <p>28 Eylül 1969, 8 saat</p>

  <p>29 Eylül 1969, 8 saat</p>

  <p>05 Ekim 1969, 8 saat</p>

  <p>06 Ekim 1969, 4 saat</p>

  <p>07 Ekim 1969, 4 saat</p>

  <p>13 Ekim 1969, 5 saat</p>

  <p>15 Ekim 1969, 4 saat</p>

  <p>16 Ekim 1969, 8 saat</p>

  <p>19 Ekim 1969, 8 saat</p>

  <p>23 Ekim 1969, 4 saat</p>

  <p>04 Kasım 1969, 8 saat</p>

  <p>06 Kasım 1969, 4 saat</p>

  <p>12 Kasım 1969, 4 saat</p>

  <p>13 Kasım 1969, 8 saat</p>

  <p>Suçlu bulunduğunuz taktirde yukarıdakilere ek olarak sicilinizdeki şu hususlar da verilecek cezanın kararlaştırılmasında etkili olacaktır:</p>

  <p>1 Mayıs 1969 tarihinde habersiz işe gelmediğiniz için size bir uyarı mektubu tebliğ edildi.</p>

  <p>17 Ağustos 1969 tarihinde size izinsiz işe gelmemekten ötürü alınması öngürülen disiplin önlemleriyle ilgili bir uyan mektubu tebliğ edildi. işlediğiniz bu suç nedeniyle 17 Kasım, 18 Kasım ve 19 Kasım günlerinde olmak üzere üç (3) gün işten ücretsiz uzaklaştırma cezasına çarptırıldınız.</p>

  <p>Size yönetilen suçlamaya sözlü ya da yazılı, ya da hem sözlü hem de yazılı olarak yanıt verme ve sizi temsil etmesi için bir avukat tutma hakkına sahipsiniz. Yanıtınızın bu mektubun tebliğ tarihinden en geç on (10) takvim günü içinde verilmiş olması gerekmektedir. Yanıtınızı destekleyeceğini umduğunuz belgeleri de ekleyebilirsiniz. Yazılı yanıtınızı Posta Müdürlüğü, Los Angeles, Kaliforniya 90052 adresine gönderin. Ek süreye ihtiyaç duyduğunuzu düşünüyorsanız talebiniz yaptığınız açıklama doğrultusunda değerlendirilecektir.</p>

  <p>Yanıtınızı bizzat vermek istiyorsanız 289-2222 numaralı telefonu arayarak işe Alma Hizmetleri Bölümü Şefi Ellen Normell'dan, ya da Personel Hizmetleri Görevlisi K.T. Shamus'dan randevu talebinde bulunabilirsiniz.</p>

  <p>Yanıtınız için size tanınan on (10) takvim gününün tamamlanmasıyla verilecek karar öncesinde davanızın bütün ayrıntıları göz önünde bulundurulacaktır. Karar size yazılı olarak tebliğ edilecektir. Aleyhte karar alınmışsa karar mektubunda gerekçesi ya da gerekçeleri de belirtilecektir.</p>
</body>
</html>
