<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>14</h4>

  <p>Bu arada, hâlâ Joyce ve sardunyaları vardı; sürdürebilirsem iki milyon dolar bir de. Joyce, sardunyaları ve sinekler. On iki saatlik gece vardiyası yapıyordum ve o gündüzleri beni tahrik edip sevişmeye zorluyordu. Uykumda birden uyanıp bir elin kamışımı okşadığını fark ediyordum. O zaman da yapmaktan başka çarem kalmıyordu. Zavallı kız, sapıtmıştı.</p>

  <p>Sonra bir sabah işten eve geldim, Joyce, "Hank, kızma," dedi.</p>

  <p>Kızamayacak kadar yorgundum.</p>

  <p>"Nedir, bir tanem?"</p>

  <p>"Bir köpek aldım bize. Minik, yavru henüz."</p>

  <p>"Pekala. İyi yapmışsın. Köpeklere karşı değilim ben. Nerde?"</p>

  <p>"Mutfakta. 'Picasso' koydum adını."</p>

  <p>Mutfağa girip köpeğe baktım. Göremiyordu. Tüyleri gözlerini örtmüştü. Yürüyüşünü seyrettim. Sonra kaldırıp gözlerine baktım. Zavallı Picasso!</p>

  <p>"Güzelim, ne yaptığının farkında mısın?"</p>

  <p>"Sevmedin mi?"</p>

  <p>"Sevmediğimi söylemedim. Ama normal değil. Zeka seviyesi 12 filandır. Gidip ebleh bir köpek aldın bize."</p>

  <p>"Nerden anladın?"</p>

  <p>"Belli."</p>

  <p>Tam o esnada işemeye başladı Picasso. Çiş doluydu. Uzun sarı geniş dereler şeklinde akıyordu çişi mutfak döşemesinde. Sonra Picasso bitirdi, koştu ve çişine baktı.</p>

  <p>Kucağıma aldım.</p>

  <p>"Sil yerleri."</p>

  <p>Bir de Picasso eklenmişti sorunlarımıza.</p>

  <p>On iki saatlik vardiyadan sonra Joyce sardunyaların altında kamışımı sıvazlarken uyanır ve "Picasso nerde?" diye sorardım. "Picasso'nun canı cehenneme!" derdi. Kalkardım yataktan, çıplak, alet dikilmiş. "Bak, yine bahçede bırakmışsın onu! Gündüzleri onu bahçede bırakma demedim mi sana?"</p>

  <p>Sonra arka bahçeye çıkardım, çıplak, giyinme zahmetine katlanamayacak kadar yorgun. Hayli korunaklıydı. Ve orada olurdu Picasso, beş yüz sineğin saldırısına uğramış, baştan aşağı sinek kaplı. Aleti sallaya sallaya (inmiş olurdu artık) yanına koşar, bir yandan da sineklere küfürü basardım. Gözlerinde, tüylerinin altında, kulaklarında, çükünde, ağzında... her yerindeydi o sinekler. Ve o orada öylece durup gülümserdi bana. Sinekler onu yerken gülerdi bana. Hepimizden daha çok şey biliyordu belki de. Onu kucağıma alıp içeri taşırdım.</p>

  <p>Minik köpek gülümsedi oynanan oyundan pek memnundu</p>

  <p>"Allah kahretsin, Joyce! Yüzlerce kere söyledim sana!"</p>

  <p>"Ona tuvalet terbiyesi veren <i>sensin.</i> Sıçmak için dışarı çıkması gerekiyor!"</p>

  <p>"Evet, ama işi bittiği zaman içeri al! O kendiliğinden gelecek kadar akıllı değil. Sıçmığını da temizle. Bir sinek cenneti yaratıyorsun orda."</p>

  <p>Sonra uykuya dalar dalmaz başlardı Joyce kamışımı sıvazlamaya. Çok uzak görünüyordu o iki milyon dolar.</p>
</body>
</html>
