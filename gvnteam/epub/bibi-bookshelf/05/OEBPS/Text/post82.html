<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>17</h4>

  <p>Bebek emekliyor, dünyayı keşfediyordu. Bizimle aynı yatakta yatıyordu Marina. Marina, Fay, ben ve kedi. Kedi de bizimle uyuyordu. Şu işe bak, diye geçirdim içimden, üç boğaz benim elime bakıyor. Ne tuhaf. Orada oturup uyuyuşlarını seyrettim.</p>

  <p>Sonra üst üste iki sabah eve döndüğümde Fay'i küçük ilanları okurken buldum.</p>

  <p>"Kiralık odalar ne kadar pahalı," dedi.</p>

  <p>"Tabii ki," dedim.</p>

  <p>Ertesi gece o gazeteyi okurken, "Taşınmayı mı düşünüyorsun?" diye sordum.</p>

  <p>"Evet."</p>

  <p>"Pekala. Yarın bir yer bulmana yardımcı olurum. Arabayla gezip ararız."</p>

  <p>Her ay ona bir miktar para vermeyi kabul ettim.</p>

  <p>"Pekala," dedi. Fay kızı aldı, ben kediyi.</p>

  <p>On blok ötede bir daire bulduk. Taşınmasına yardım ettim, kıza veda ettim ve döndüm.</p>

  <p>Haftada iki-üç kez Marina'yı görmeye gidiyordum. Kızımı görmeye devam ettiğim sürece kendime zarar vermeyeceğimi biliyordum.</p>

  <p>Fay hâlâ savaşı protesto etme gayesiyle siyah giyiyordu. Yerel barış toplantılarına, sevgi ayinlerine, şiir dinletilerine, yazı atölyesine gidiyor, hippi kahvelerine takılıyordu. Çocuğu da götürüyordu beraberinde. Dışarı çıkmamışsa koltuğa oturuyor, sigaranın birini söndürüp birini yakarak kitap okuyordu. Siyah bluzuna savaş karşıtı rozetler takıyordu. Ama ziyarete gittiğimde genellikle kızla birlikte bir yere gitmiş oluyordu.</p>

  <p>Sonunda buldum onları evde. Fay ayçekirdekli yoğurt yiyordu. Ekmeğini de kendi pişiriyordu artık, bir şeye benzemiyordu ama.</p>

  <p>"Andy'yle tanıştım, kamyon şoförü," dedi bana. "Boş zamanlarında resim yapıyor. Bu da onun resimlerinden biri." Duvarı işaret etti Fay.</p>

  <p>Kızla oynuyordum. Resme baktım. Bir şey demedim.</p>

  <p>"Kamışı kocaman," dedi Fay. "Geçen gece buraya geldi ve bana 'koca bir kamışla düzülmek ister misin?' diye sordu. Ben de 'aşkla düzülmeyi yeğlerim!' dedim."</p>

  <p>"Görmüş geçirmiş birine benziyor," dedim.</p>

  <p>Kızla oynamaya devam ettim, sonra onlara veda edip eve döndüm. Sınavım yaklaşıyordu.</p>

  <p>Kısa bir süre sonra Fay'den mektup aldım. Kızla birlikte New Mexico'da bir hippi komününde kalıyorlardı. Güzel yerdi, yazdığına göre. Marina orada soluk alabilecekti. Kızın benim için yaptığı küçük bir resim koymuştu zarfa bir de.</p>
</body>
</html>
