<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>12</h4>

  <p>Vi etrafına bakındı.</p>

  <p>"Senin gibi birinin böyle bir yerde işi ne?" diye sordu.</p>

  <p>"Bütün hatunlar sorar bu soruyu bana."</p>

  <p>"Gerçek bir fare deliği."</p>

  <p>"Gösterişten hoşlanmam."</p>

  <p>"Bana gidelim."</p>

  <p>"Olur."</p>

  <p>Arabaya bindik, nerede oturduğunu söyledi. Yolda durup iki biftek, sebze, salata, patates, ekmek ve içki satın aldık. Apartman girişinde bir levha asılıydı:</p>

  <p>GÜRÜLTÜ YAPMAK VE RAHATSIZLIK VERMEK YASAKTIR. TELEVİZYONLAR EN GEÇ AKŞAM ONDA KAPANMALIDIR. BURADA YAŞAYAN İNSANLAR SABAH İŞLERİNE GİDER.</p>

  <p>Kırmızı boyayla yazılmış kocaman bir levhaydı. "Şu televizyonların onda kapatılma kuralını sevdim," dedim. Asansöre binip yukarı çıktık. Güzeldi dairesi gerçekten. Kesekağıtlarını mutfağa götürdüm, iki bardak bulup içkileri koydum.</p>

  <p>"Sen kesekağıtlarını boşalt, ben hemen geliyorum."</p>

  <p>Nevaleyi çıkarıp lavabonun üzerine koydum. Bir içki daha içtim. Vi döndü. Giyinmiş, süslenmişti. Küpeler, topuklu ayakkabı, mini etek. Çekici görünüyordu. Tıknaz. Kıçı, kalçaları ve göğüsleri biçimliydi ama. Sağlam bir düzüş bekliyordu beni.</p>

  <p>"Selam," dedim, "ben Vi'nin arkadaşıyım. Birazdan döneceğini söyledi. Bir içki içer misin?"</p>

  <p>Güldü. Sarılıp öptüm. Dudakları elmas kadar soğuk ama lezzetliydi.</p>

  <p>"Açım," dedi. "İzin ver de yemeği pişireyim!"</p>

  <p>"Ben de açım. <i>Seni</i> yemek istiyorum!"</p>

  <p>Güldü. Hafifçe öpüp kıçını sıvazladım. Sonra içkimi alıp oturma odasına geçtim, oturdum, bacaklarımı uzatıp soluklandım.</p>

  <p>Buraya yerleşebilirim, diye geçirdim içimden; ben hipodromda para kazanmaya devam ederken o kötü zamanlarımda beni teselli eder, vücudumu yağlarla ovar, bana yemek pişirir, benimle konuşur, yatar. Tartışacaktık elbette. Kadının doğasında vardı hır gür. Kirli çamaşırların karşılıklı olarak değiştirilmesinden, bağırıp çağırmaktan, tiyatrodan hoşlanırlar. Ardından da karşılıklı yeminler gelir. Bu yemin alışverişlerinde pek başarılı olduğum söylemezdi.</p>

  <p>Sarhoş olmaya başlıyordum. Kafamda oraya yerleşmiştim bile.</p>

  <p>Vi her şeyi hazırladı. Elinde içkisiyle mutfaktan çıktı, kucağıma oturdu, beni öptü, dilini ağzıma daldırdı. Kamışım sertleşip diri kıçına dayandı. Avuçladım kıçını. Sıktım.</p>

  <p>"Sana bir şey göstermek istiyorum," dedi.</p>

  <p>"Biliyorum, ama yemekten sonraya saklasak?" dedim.</p>

  <p>"Hayır, onu kastetmiyorum."</p>

  <p>Uzanıp dudaklarını yaladım.</p>

  <p>"Hayır, kızımın fotoğrafını göstermek istiyorum sana. Annemle Detroit'te yaşıyor. Sonbaharda gelecek ama, okula burda gidecek."</p>

  <p>"Kaç yaşında?"</p>

  <p>"Altı."</p>

  <p>“Baba?"</p>

  <p>"Boşadım Roy'u. Beş para etmez orospu çocuğunun tekiydi. Bütün yapığı içmek ve hipodroma gitmekten</p>

  <p>ibaretti."</p>

  <p>"Oo?"</p>

  <p>Fotoğrafı getirip elime tutuşturdu. Seçmeye çalıştım. Fon çok karanlıktı.</p>

  <p>"Bak, Vi, kızın kapkara çıkmış. Yahu, şu fotoğrafı daha açık bir fonda çekmeyi akıl edecek kadar çalışmıyor mu kafan?"</p>

  <p>"Babasının rengi. Siyah renk baskındır."</p>

  <p>"Evet. Farkındayım."</p>

  <p>"Fotoğrafı annem çekti."</p>

  <p>“Çok güzel bir kızın olduğundan eminim."</p>

  <p>"Evet, çok güzeldir." Vi fotoğrafı yerine koyup mutfağa gitti.</p>

  <p>Ah, şu fotoğraflar! Kadınlar ve fotoğrafları. Her seferinde aynı şeyi yaşıyordun. Vi kapının eşiğinde belirdi.</p>

  <p>"Fazla içme sakın! Ne yapacağımızı biliyorsun!"</p>

  <p>"Tasalanma, yavrucuğum, benimki hazır! Bu arada, bana bir içki getir! Zor bir gün oldu. Yarı skoç yarı su."</p>

  <p>"Kendi içkini kendin al, Patron!"</p>

  <p>Koltuğumu çevirip televizyonu açtım.</p>

  <p>"Hipodromda iyi bir gün daha geçirmek istiyorsan Patron'a bir içki getirirsin, kadın. Hemen!"</p>

  <p>Vi son koşuda benim atıma oynamıştı nihayet. İki yıldan beri adam gibi tek yarış koşmamış 1 'e beş veren bir attı. Sırf l'e beş verdiği için seçmiştim, 1 'e yirmi olması gerekirdi. Altı boy farkla aldı koşuyu, hem de zorlanmadan. Burnundan kıç deliğine kadar dopinglemişlerdi o yavruyu.</p>

  <p>Başımı kaldırdığımda Vi elindeki içkiyi omuzumun üzerinden bana uzattı.</p>

  <p>"Sağ ol, canım."</p>

  <p>"Hizmetinizdeyim, Sahip," dedi gülerek.</p>
</body>
</html>
