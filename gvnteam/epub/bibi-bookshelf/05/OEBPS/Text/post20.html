<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>1</h4>

  <p>Bu arada hayat sürüyordu. Hipodromda uzunca bir süre kısmetim açıldı. Kendime güvenim artmıştı. Her gün belli bir kârı hedefliyordun, on beş ile kırk dolar arası. Daha fazlasını kovalamıyordun. İlk koşularda atı bulamazsan daha yüksek oynuyordun, atı bulduğunda sana hedeflediğin kârı sağlayacak kadar. Her gün eve muzaffer dönüyor, arabayı park ederken Betty'ye zafer işareti yapıyordum.</p>

  <p>Sonra Betty daktilograf olarak iş buldu. Birlikte olduğun kadın iş bulduğunda aradaki farkı hemen görüyordun. Her gece içiyorduk ve sabahları ben kalkmadan o gitmiş oluyordu, akşamdan kalma. Şimdi anlıyordu nasıl olduğunu. Ben on buçuk gibi kalkıyor, bir fincan kahve içip iki yumurta yiyor, köpekle oynuyor, arka tarafta oturan kaportacının genç karısıyla flört ediyor, ön taraftaki striptizciyle muhabbet ediyordum. Saat bir gibi hipodroma gidiyor, kazancımı sağlayıp köpekle otobüs durağına gidiyor ve Betty'nin otobüsünü bekliyordum. İyi bir yaşantıydı.</p>

  <p>Sonra bir gece, Betty, aşkım, ilk içkimizi içerken baklayı ağzından çıkardı.</p>

  <p>"Hank, tahammül edemiyorum!"</p>

  <p>"Neye tahammül edemiyorsun, yavrucuğum?"</p>

  <p>"Duruma."</p>

  <p>"Hangi duruma, bir tanem?"</p>

  <p>"Ben çalışırken senin yan gelip yatmana. Bütün komşular benim sırtımdan geçindiğini sanıyorlar."</p>

  <p>"İyi de, ben çalışırken <i>sen</i> yan gelip yatıyordun!"</p>

  <p>"O farklı. Sen erkeksin, ben kadınım."</p>

  <p>"Bu iş böyle yürüyor demek, bunu bilmiyordum. Siz kancıkların sürekli eşit haklar talep ettiğini sanıyordum."</p>

  <p>"Arka taraftaki tombul hatunla aranızda neler olduğunu biliyorum, memeleri dışarda gelip seninle sohbet ediyormuş... "</p>

  <p>"Memeleri dışarda mı?"</p>

  <p>"Evet, MEMELERİ! O iri, beyaz, inek memeleri!"</p>

  <p>"Hımm... iriler gerçekten de."</p>

  <p>"Bak! Gördün mü!"</p>

  <p>"Canım ne olmuş?"</p>

  <p>"Civarda arkadaşlarım var. Olup bitenleri görüyorlar!"</p>

  <p>"Arkadaş değil onlar. Kötü niyetli dedikoducu karılar sadece."</p>

  <p>"Ya striptizci ayaklarındaki fahişeye ne demeli?"</p>

  <p>"Fahişe mi o?"</p>

  <p>"Kamışı olan her şeyi düzer o kadın."</p>

  <p>"Aklını kaçırmışsın sen."</p>

  <p>"Bütün bu insanların benim sırtından geçindiğini düşünmelerini istemiyorum. Bütün komşular..."</p>

  <p>"Komşuların .mına koyayım! Bana ne komşuların ne düşündüğünden? Şimdiye kadar hiç umursamadık onları. Hem, kirayı <i>ben</i> ödüyorum. Mutfak alışverişini <i>ben</i> yapıyorum! Geçimimizi hipodromdan sağlıyorum ben. Senin paran senin. Ömründe bu kadar rahat olmadın."</p>

  <p>"Hayır, Hank, bitti. Tahammül edemiyorum!"</p>

  <p>Kalkıp yanına gittim.</p>

  <p>"Hadi, güzelim, bu gece biraz canın sıkkın, hepsi bu." Ona sarılmaya çalıştım. Beni itti.</p>

  <p>“Pekala, lanet olsun!" dedim.</p>

  <p>Koltuğuma döndüm, içkimi dipledim, yenisini koydum. 'Bitti," dedi, "bir gece daha yatmayacağım seninle."</p>

  <p>"Pekala. Yarığın senin olsun. O kadar da müthiş değil zaten.' 'Evi istiyor musun, yoksa taşınır mısın?"</p>

  <p>"Ev senin olsun."</p>

  <p>"Ya köpek?"</p>

  <p>"Köpek de senin olsun." dedim.</p>

  <p>"Özleyecek seni."</p>

  <p>"Birinin beni özleyecek olmasına sevindim." Kalktım, dışarı çıkıp arabaya atladım ve önünde kiralık tabelası olan ilk daireyi tuttum. O gece taşındım. Üç kadın ve bir köpekten olmuştum.</p>
</body>
</html>
