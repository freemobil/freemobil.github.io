<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>9</h4>

  <p>Fay hamileydi. Ama bu ne onu değiştirmişti, ne de postaneyi.</p>

  <p>Muhtelif işler ekibi ortalıkta dikilip spor muhabetleri yaparken işin bütün yükünü aynı memurlar çekiyordu. Fevkalade yapılı zencilerdi hepsi -pankreas güreşçilerini andırıyorlardı. Yeni biri servise dahil olur olmaz Muhtelif İşler ekibine verilirdi. Böylece şefleri öldürmelerinin önüne geçilmiş olurdu. Muhtelif işler ekibinin bir şefi vardıysa bile, ortalıkta göremezdiniz. Ekip yük asansörüyle yukarı çıkarılan kamyon dolusu postayı içeri taşımakla yükümlüydü. Her saat beş dakikalık iş demekti bu onlar için. Bazen mektupları sayarlar, ya da sayıyormuş gibi yaparlardı. Kulaklarının arkalarına sıkıştırdıkları kurşun kalemleriyle sayımlarını yaparken son derece sakin ve ağırbaşlı bir tavır takınırlardı. Ama genellikle hararetli bir biçimde spor tartışırlardı. Uzmandı hepsi -aynı spor yazarlarını okuyorlardı.</p>

  <p>"Pekala, moruk, bütün zamanların en iyi dış saha oyuncusu kim sence?"</p>

  <p>"Hımm, Willie Mays, Ted Williams ve Cobb."</p>

  <p>"Ne? Ne?"</p>

  <p>"Aynen öyle, koçum!"</p>

  <p>"Ya Bebek Ruth? Bebeği ne yapacaksın?"</p>

  <p>"Tamam, tamam. Senin yıldızların kim?"</p>

  <p>"Yıldız değil, bütün zamanların en iyi dış saha oyuncusu!"</p>

  <p>"Tamam, tamam. Ne demek istediğimi biliyorsun, yavrum, ne demek istediğimi biliyorsun!"</p>

  <p>"Ben Mays, Ruth ve Di Maj derim!</p>

  <p>"İkiniz de delirmişsiniz. Hank Aron'a ne demeli, koçum? Hank'e ne demeli?"</p>

  <p>Bir zamanlar Muhtelif işler ekibine gönüllü olanlar seçilirdi. Gönüllü listesi de kıdem sırasına göre düzenlenirdi. Zenciler listeleri yırtıp imha etmeye başladılar. Başka bir şey yapmalarına de gerek yoktu zaten. Kimse şikayet etmeyi aklından bile geçirmedi. Otoparka giden yol geceleri uzun ve karanlıktı.</p>
</body>
</html>
