<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>9</h4>

  <p>Arızalandım da nitekim. Araf’ta sıkışıp kalmış iğrenç bir köpek kadar sarhoş oldum ve sarhoş kaldım. Bir gece mutfakta bıçağı gırtlağıma dayama noktasına geldim; sonra sakin ol, evlat, dedim kendime, küçük kızın seni hayvanat bahçesine götürmek isteyebilir. Külahta dondurma, şempanzeler, kaplanlar, yeşil-kırmızı kuşlar ve tepede güzel bir güneş, kollarının kıllarını okşayan tatlı mı tatlı bir güneş; sakin ol, evlat.</p>

  <p>Kendime geldiğimde oturma odasındaydım; halıya tükürüyor, bileğimde sigara söndürüyor, kendi kendime gülüyordum. Mart ayında bir yabani tavşanı kadar kaçırmıştım aklımı. Başımı kaldırdım, bir tıp öğrencisi oturuyordu karşımda. Sehpanın üzerindeki kavanozun içinde bir insan kalbi vardı. İnsan kalbinin çevresinde de -son sahibinin adını vermişlerdi kalbe, Francis- yarıya kadar dolu viski ve skoç şişeleri, yığınla bira şişesi, küllükler ve çer çöp. Bira şişelerinden birini kaptığım gibi külle karışık iğrenç bir fırt aldım. İki haftadır kursağımdan lokma geçmemişti. Eve gelip gidenlerin haddi hesabı yoktu. Sürekli, "Daha çok içki gerek! Daha çok içki gerek!” diye bağırdığım yedi-sekiz çılgın parti verilmişti. Ben cennete doğru uçuyordum; onlar konuşuyorlardı ve birbirlerini parmaklıyorlardı.</p>

  <p>"Evet," dedim tıp fakültesinin hazırlık sınıfında okuyan öğrenciye, "ne istiyorsun benden?"</p>

  <p>"Senin özel doktorun olacağım."</p>

  <p>"Pekala, doktor, yapmanı istediğim ilk şey şu iğrenç kalbi burdan dışarı çıkarman!"</p>

  <p>"Olmaz, olmaz."</p>

  <p>"Ne?"</p>

  <p>"Kalp burda kalacak."</p>

  <p>"Bak, koçum, adını bilmiyorum -"</p>

  <p>"Wilbert"</p>

  <p>"Pekala, Wilbert, kim olduğunu ve buraya nasıl girdiğini bilmiyorum, ama Francis'i burdan götür."</p>

  <p>"Hayır, seninle kalacak."</p>

  <p>Sonra küçük oyun çantasını açtı ve içinden çıkardığı tansiyon ölçme aletinin lastiğini koluma sarıp pompalamaya başladı, lastik şişti.</p>

  <p>"On dokuz yaşında bir delikanlının tansiyonuna sahipsin," dedi bana.</p>

  <p>"Bırak bu işleri. Bak, ortalıkta insan kalbi bırakmak yasalara aykırı değil mi?"</p>

  <p>"Sonra gelip alacağım. Şimdi derin bir nefes al!"</p>

  <p>"Postanenin beni delirttiğini sanıyordum. Şimdi de sen çıktın başıma."</p>

  <p>"Konuşma, derin nefes al!"</p>

  <p>"Güzel bir çıtıra ihtiyacım var, doktor. Benim sorunum bu."</p>

  <p>"Omurganın 14 omurunda kayma var, Chinaski. Bu da gerilime, aptallığa ve sıkça deliliğe neden olur."</p>

  <p>"S.ktir!" dedim...</p>

  <p>Doktorun gittiğini hatırlamıyorum. Öğleye doğru kanepemde uyandım, öğleden sonra ölüm, sıcaktı hava, yırtık perdelerimden sızan güneş sehpanın ortasında duran kavanozu aydınlatıyordu. "Francis" benimle geçirmişti geceyi; alkol salamurasına yatırılmış, ölü diyastolun sümükümsü uzantısında yüzüyordu. Kavanozun içinde.</p>

  <p>Kızarmış tavuğu andırıyordu. Yani, kızartmadan önce. Kesinlikle.</p>

  <p>Kavanozu alıp dolaba koydum, üzerine yırtık bir gömlek örttüm.</p>

  <p>Sonra banyoya girip kustum. Bitirdim, yüzümü aynaya dayadım. Yüzümün her yerinden siyah kıllar fışkırmıştı. Birden sıçmam geldi, oturup sıçtım. iyiydi.</p>

  <p>Kapı çaldı. Kıçımı sildim, üzerime yırtık pırtık bir şeyler geçirip kapıyı açtım.</p>

  <p>"Merhaba."</p>

  <p>Sarı saçları yüzünü örten bir genç ve aklı başında değilmiş gibi gülümseyip duran zenci bir kız duruyordu karşımda. "Hank?"</p>

  <p>"Evet. Kimsiniz oğlum siz?"</p>

  <p>"O erkek değil. Bizi hatırlamıyor musun? Partiden? Sana bir çiçek getirdik."</p>

  <p>"Hay allah, girin bakalım."</p>

  <p>Çiçeği içeri aldılar, yeşil saplı turuncu bir çiçek.</p>

  <p>Bir çok şeyden daha anlamlıydı, katletilmiş olmasaydı keşke. Bir çanak buldum, çiçeği içine koydum. Bir testi şarap alıp sehpanın ortasına bıraktım.</p>

  <p>"Onu hatırlamıyor musun?" diye sordu oğlan. "Onu düzmek istediğini söylemiştin."</p>

  <p>Güldü kız.</p>

  <p>"Çok hoş, ama şimdi değil."</p>

  <p>"Chinaski, postane yok artık, ne halt edeceksin?"</p>

  <p>"Bilmiyorum. Seni düzerim belki. Ya da sen beni düzersin. Ne bileyim."</p>

  <p>"Bizim döşememizde yatabilirsin her zaman."</p>

  <p>"Sizi düzüşürken seyredebilir miyim?"</p>

  <p>"Tabii."</p>

  <p>İçtik. Adlarını unutmuştum. Kavanozu dolaptan çıkarıp kalbi gösterdim onlara. Lanet şeyi götürmelerini istedim. Tıp talebesinin sınav için ihtiyacı olabileceğini ya da süresi dolduğu için iade etmesi gerektiğini düşünerek çöpe atmaktan korkuyordum.</p>

  <p>Biz de bir striptiz kulübüne gidip striptiz seyrettik; içtik, nara attık, güldük. Paranın kimde olduğunu hatırlamıyorum, ama çoğu oğlanındı sanıyorum, ki hoş bir değişiklikti nihayet, ve bir yandan gülüyor, bir yandan da kızın kıçını ve kalçalarını elliyor, arada sırada dudaklarından öpüyordum ve kimse umursamıyordu. Paran olduğu sürece sen de vardın.</p>

  <p>Beni eve bıraktılar, oğlan kızla ayrıldı. Kapıya geldim, onlara veda ettim, içeri girip radyoyu açtım. Yarım şişe cep viskisi buldum, içtim; gülerek, kendimi iyi hissederek; sonunda rahat, özgür, parmaklarımı puro izmaritleriyle yakarak; sonra yatağa gittim, kenarına takılıp şiltenin üzerine kapaklandım, uyudum, uyudum, uyudum...</p>

  <p>Sabah uyandığımda sabahtı ve hâla hayattaydım.</p>

  <p>Belki bir roman yazarım, diye geçirdim içimden.</p>

  <p>Sonra da yazdım.</p>
</body>
</html>
