<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>3</h4>

  <p>POSTANE DEPARTMANI KONU:</p>

  <p>Karar Duyurusu</p>

  <p>ALICI: Henry Chinaski</p>

  <p>Bu mektup 17 Ağustos 1969 tarihinde tarafınıza gönderilen ve Suç No:l nedeniyle ücretsiz olarak işten üç gün uzaklaştırılmanızı, ya da farklı bir disiplin cezası öngören mektupla ilgilidir. Bugüne değin mektubumuza yanıt vermemiş bulunmaktasınız. Suçlama ile ilgili hususlar dikkatle incelendikten sonra yeterli kanıtla desteklenmiş suçunuz sabit görülüp cezalandırılmanıza karar verilmiştir. Aşağıda belirtilen tarihlerde ücretsiz olarak işten uzaklaştırılacaksınız.</p>

  <p>17  Kasım 1969</p>

  <p>18  Kasım 1969</p>

  <p>19  Kasım 1969</p>

  <p>Siciliniz, size daha önce gönderilen mektupta belirtildiği üzere, cezanızın belirlenmesinde etkili olmuştur.</p>

  <p>Aşağıdaki hususları dikkate almak kaydıyla bu kararla Posta Departmanı'na, ya da Yurttaş Hizmetleri Komisyonu'na, ya da önce Posta Departmanı'na, sonra Yurttaş Departmanına, sonra da Yurttaş Hizmetleri Komisyonu'na başvurabilirsiniz:</p>

  <p>Önce Yurttaşlık Hizmetleri Komisyonu'na başvurursanız, Posta Departmanına başvuru hakkınızı kaybedersiniz. Yurttaş Hizmetleri Komsiyonu'na başvuru San Francisco Bölgesi, Bölge Müdürlüğü, A.B.D Yurttaş Hizmetleri 450 Golden Gate Caddesi, Posta Kutusu 36010, San Francisco, Kaliforniya, adresine yapılmalıdır. Başvurunuz a) yazılı olarak, b) suçunuzu neden reddettiğinizi gerekirse belgelerle destekleyecek biçimde c) cezanızın yürürlüğe gireceği tarihten itibaren en geç on beş (15) gün içinde yapmanız gerekmektedir. Alınan kararın siyasi amaçlı olduğu ya da medeni durumdan veya fiziksel özürlülükten kaynaklanan bir ayrımcılığın sonucunda alındığına dair bir iddia yoksa, komisyon sadece kararın usulen doğru alınıp alınmadığına bakar. Postane Departmanı'na başvurursanız Departman hakkınızda bir önkarar alıncaya kadar Komisyon'a başvuramazsınız. O noktada başvurunuzu Posta Departmanı'nın daha üst merciine götürmekle Komisyon'a başvurmak arasında bir seçim yapmanız gerekecektir. Ancak başvurunun üzerinden altmış (60) gün geçmiş ve hâlâ bir ön karar alınmamışsa, Posta Departmanı'na yaptığınız başvuruyu geri çekip Komisyon'a başvurabilirsiniz.</p>

  <p>Bu Karar Duyurusu'nun tebligatını izleyen on (10) takvim günü içinde Posta Departmanı'na başvurmuşsanız, cezanız Posta Departmanı'nın Bölge Müdürlüğü'nden başvurunuza yanıt alıncaya kadar yürürlüğe girmeyecektir. Ayrıca, Departman'a başvurmuşsanız kendi seçeceğiniz bir avukat tarafından temsil edilme hakkına sahipsiniz. Size ve temsilcinize baskı, ayrımcılık ve zorlama uygulanmayacaktır. Savunmanızı sunmanız için size yeterli zaman da tanınacaktır.</p>

  <p>Postane Departmanı'na başvuru bu mektubun tebliğinden sonra cezanızın yürürlüğe girme tarihini on beş (15) takvim günü geçmemek koşuluyla istenildiği zaman yapılabilir. Mektubunuz ya bir duruşma tarihi talep etmeli, ya da duruşma istenmediğini belirtmelidir. Başvuru adresi:</p>

  <p>Bölge Müdürlüğü</p>

  <p>Postane Departmanı</p>

  <p>631 Howard Caddesi</p>

  <p>San Francisco Kaliforniya 94106 Bölge Müdürlüğü'ne ya da Yurttaş Hizmetleri Komisyonu'na başvurursanız, başvuru mektubunuzun bir kopyasını bana gönderin.</p>

  <p>Başvuru prosedürüne ilişkin sorularınız için Cumartesi ve Pazar günleri hariç, 08:30-16:00 arasında Hükümet Binası, Personel Bürosu, Personel ve Hizmet Bölümü Yardımcısı Richard N. Marh'a danışabilirsiniz. Hükümet Binası, 2205 numaralı oda, 300 Kuzey Los Angeles Caddesi.</p>
</body>
</html>
