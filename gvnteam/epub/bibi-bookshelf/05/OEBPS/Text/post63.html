<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>19</h4>

  <p>Ben 18:18'de işbaşı yapıyordum, Janko 22.36'dan önce başlamıyordu, buna da şükrediyordum, çok daha kötü olabilirdi. 22:06'da yarım saatlik yemek molamı verir, o işbaşı yapmadan önce yerime dönmüş olurdum. İçeri girer ve yanımdaki tabureye yerleşirdi. Janko, dahi rolüyle yetinmeyip büyük aşık rolüne de soyunmuştu. Söylediğine göre, kadınlar onu hollerde sıkıştırıyor, sokaklarda peşine takılıyorlardı; harikulade, genç kadınlar. Rahat vermiyorlardı ona, zavallı. Ama işyerinde bir kadınla konuştuğuna hiç tanık olmadım, ne de bir kadının onunla konuştuğuna.</p>

  <p>Yanıma oturur oturmaz başladı: "HEY, HANK! BİR HATUNUN ACAYİP AĞZINA VERDİM BUGÜN!"</p>

  <p>Konuşmazdı, bağırırdı. Bütün gece.</p>

  <p>"TANRIM! ACAYİP YALADI BENİ! GENÇTİ DE! GERÇEKTEN BİLİYORDU İŞİ!" Bir sigara yaktım.</p>

  <p>Sonra onunla nasıl tanıştığını dinlemek zorunda kaldım.</p>

  <p>"BİR SOMUN EKMEK ALMAK İÇİN DIŞARI ÇIKMAM GEREKİYORDU, ANLIYOR MUSUN?"</p>

  <p>Sonra -en ince ayrıntılara kadar- kızın ne dediğini, onun ne dediğini, ne yaptıklarını, v.s.</p>

  <p>O sıralar yedeklere mesai için yarım ücret fazla ödenmesini öngören bir yasa yürürlülüğe girmişti. Bu yüzden postane mesaiyi kadrolu memurlara kaydırmıştı.</p>

  <p>02.48 olan mesai bitim saatime on dakika kala hoparlörden anons yapılırdı:</p>

  <p>"Dikkat, dikkat! 22:18'de işbaşı yapan bütün memurların bir saat mesaiye kalmaları gerekmektedir!"</p>

  <p>Janko gülümser, öne doğru eğilip palavra sıkmaya devam ederdi.</p>

  <p>Sonra dokuzuncu saatimin dolmasına sekiz dakika kala ikinci anons.</p>

  <p>"Dikkat, dikkat! 22:18'de işbaşı yapan bütün memurların bir saat mesai yapmaları gerekmektedir!"</p>

  <p>Onuncu saatimin dolmasına sekiz dakika kala bir kez daha, aynı anons:</p>

  <p>Bu arada Janko hiç durmazdı.</p>

  <p>"BİR KAFEDE OTURUYORDUM, ANLIYOR MUSUN? İKİ KLAS HATUN GİRDİ İÇERİ. BİRİ SAĞIMA OTURDU, ÖTEKİ SOLUMA..."</p>

  <p>Oğlan beni katlediyordu, ama kaçış yolu bulamıyordum. Çalıştığım bütün öbür işler geldi aklıma. Her seferinde kafadan çatlakları kendime çekmiştim. Hoşlanıyorlardı benden.</p>

  <p>Sonra Janko romanını tutuşturdu elime. Daktilo kullanmayı bilmiyordu, profesyonel birine daktilo ettirmişti. Siyah deriden bir dosyanın içindeydi. Başlığı çok romantikti. "NE DÜŞÜNDÜĞÜNÜ SÖYLE BANA!" dedi.</p>

  <p>"Tamam," dedim.</p>
</body>
</html>
