<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>3</h4>

  <p>Babası gerçekten nefret ediyordu benden. Parasının peşinde olduğumu sanıyordu. İstemiyordum lanet parasını. O çok değerli lanet kızını bile istemiyordum.</p>

  <p>Babasını sadece bir kez, bir sabah saat on sularında yatak odamıza girdiğinde gördüm. Joyce ile yatakta dinleniyorduk. Biraz önce bitirmiştik allahtan.</p>

  <p>Yorganın kenarından baktım ona. Sonra kendimi tutamadım. Gülümseyip göz kırptım.</p>

  <p>Homurdanarak, söverek çıktı evden.</p>

  <p>Ortadan kaldırılmam için elinden geleni ardına koymayacağına şüphe yoktu.</p>

  <p>Büyükbaba serinkanlıydı ama. Evine gidip onunla viski içiyor, kovboy plaklarını dinliyorduk. Büyükanne kayıtsızdı. Ne hoşlanıyordu benden, ne de nefret ediyordu. Joyce ile sık sık tartışıyorlardı, bir keresinde onun tarafını tutunca biraz gözüne girdim. Büyükbaba gerçekten serinkanlıydı ama. O da komploya dahildi bence.</p>

  <p>Bir kafede yemek yemiştik; garsonlar etrafımızda dört dönmüş, herkes bize bakıp durmuştu. Büyükbaba, büyükanne, Joyce ve ben.</p>

  <p>Sonra arabaya binip yola koyulduk.</p>

  <p>"Hiç bizon gördün mü?" diye sordu büyükbaba bana.</p>

  <p>"Hayır, Wally, görmedim."</p>

  <p>"Wally“ diye hitap ediyordum ona. Eski viski arkadaşları. Canciğer.</p>

  <p>"Var burda."</p>

  <p>"Nesillerinin tükenmek üzere olduğunu sanıyordum."</p>

  <p>"Yo, hayır, burda sürüyle var."</p>

  <p>"İnanmıyorum."</p>

  <p>"Göster ona, Wally Baba," dedi Joyce.</p>

  <p>Aptal kancık. "Wally Baba," diyordu ona. Babası değildi.</p>

  <p>"Pekala."</p>

  <p>Etrafı tel örgüyle çevrili boş bir tarlaya sürdü büyükbaba. Arazi meyilli olduğu için tarlanın öbür ucunu göremiyordun. Birkaç dönümlük bir tarlaydı. Çimden başka bir şey yoktu.</p>

  <p>"Bizon filan göremiyorum ben," dedim.</p>

  <p>"Rüzgar müsait," dedi Wally. "Tel örgünün üzerinden atla ve biraz yürü. Epey yürümen gerekir onları görmek için."</p>

  <p>Yoktu bir şey o tarlada. Kentli uyanıkla dalga geçmekti niyetleri. Tel örgünün üzerinden atlayıp tarlaya girdim.</p>

  <p>"Nerde bu bizonlar?" diye seslendim.</p>

  <p>"Ordalar. Yürümeye devam et."</p>

  <p>Lanet olsun, şu bildik gazlama numarasını çekecekler, diye geçirdim içimden. Aptal çiftçiler. Gözden kaybolmamı bekledikten sonra gazlayacak ve kahkahayı basacaklardı. Gazlasınlar. Yürürdüm. Joyce'dan uzak kalıp biraz dinlenme olanağı bulurdum en azından.</p>

  <p>Hızla yürümeye başladım, her an gaza basıp kaçmalarım bekleyerek. Arabanın sesini duymadım ama. Bir süre daha yumduktan sonra, "HANİ, NERDE BİZONLAR!" diye bağırdım.</p>

  <p>Yanıt arkamdan geldi. Gümbürtü, ayak sesleri. Üç taneydiler, iri, filmlerdeki gibi, ve koşuyorlardı, HIZLI! Biri diğerlerinden daha öndeydi. Kime doğru koştukları konusunda pek kuşku yoktu.</p>

  <p>"Has.ktir!" dedim.</p>

  <p>Döndüm ve koşmaya başladım. Çok uzak göründü o tel örgü bana. Olanaksız hatta. Arkama bakacak zaman yoktu. Her saniye önemliydi. Uçuyordum, gözlerim bir delinin gözleri. Ömrümde bu kadar hızlı koşmamıştım! Yine de arayı kapıyorlardı! Koşarken ayağımın altındaki toprak onların adımlarıyla sarsılıyordu. Salyalarının aktığını, soluk alışlarını duyabiliyordum. Son gücümle tel örgünün üzerinden atladım. Tırmanmadım. Uçtum üzerinden. O lanet bizonlardan biri tel örgünün üzerinden başını uzatıp bana bakarken sırtüstü bir hendeğin içine düştüm.</p>

  <p>Katılıyorlardı gülmekten arabanın içinde. Hayatlarında gördükleri en gülünç manzaraymışçasına. En çok Joyce gülüyordu içlerinde.</p>

  <p>Aptal yaratık bir daire çizdi, sonra uzaklaştı. Hendekten çıkıp arabaya bindim.</p>

  <p>"Bizonları gördüm," dedim, "şimdi gidip bir şeyler içelim."</p>

  <p>Yol boyunca öldüler gülmekten. Arada sırada duruyor, sonra biri yine gülmeye başlıyor, diğerleri de ona katılıyorlardı. Wally bir kez arabayı durdurmak zorunda kaldı. Kapıyı açtı, yere yuvarlandı ve deli gibi güldü. Joyce ile birlikte babaanne de epey güldü kendi payına.</p>

  <p>Daha sonra hikaye kasabada duyuldu, yürüyüşümün havası biraz indi açıkçası. Saçım uzamıştı. Joyce'a söyledim. "Berbere git," dedi.</p>

  <p>"Gidemem," dedim. "Bizonlar yüzünden."</p>

  <p>"Berberdeki adamlardan mı çekiniyorsun?"</p>

  <p>"Bizonlar," dedim. Joyce kesti saçımı.</p>

  <p>Berbat etti.</p>
</body>
</html>
