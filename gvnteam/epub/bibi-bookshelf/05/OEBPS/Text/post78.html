<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h4>13</h4>

  <p>Alman doktorum girdi içeri. Bana kan testlerini yapan. "Tebrikler," dedi. Elimi sıktı.</p>

  <p>"Kız, üç kilo sekiz yüz gram."</p>

  <p>"Ya anne?"</p>

  <p>"Gayet iyi. Kolay bir doğum oldu."</p>

  <p>"Ne zaman görebilirim onları?"</p>

  <p>"Sana haber verirler. Otur ve çağrılmanı bekle."</p>

  <p>Sonra gitti.</p>

  <p>Cam bölmenin arkasından baktım. Hemşire çocuğumu işaret etti bana. Bebeğin yüzü kıpkırmızıydı, diğer bebeklerden daha fazla cıyaklıyordu. Cıyaklayan bebelerle doluydu oda. Ne kadar çok doğum! Hemşire gurur duyuyordu bebeğimle sanki. Benimdi herhalde, öyle olduğunu umuyordum en azından. Daha iyi görebilmem için bebeği tutup havaya kaldırdı. Gülümsedim camın öte yanından, nasıl davranacağımı bilemedim. Kız cıyaklıyordu bana. Zavallıcık, diye geçirdim içimden, zavallı küçük şey. Günün birinde hık demiş burnumdan düşmüş harikulade bir genç kız olacağını bilmiyordum henüz, hahaha.</p>

  <p>Hemşireye bebeği indirmesi için işaret ettim, sonra el sallayarak ikisine de veda ettim. iyi bir hemşireydi. Sütun gibi bacaklar, geniş kalçalar.</p>

  <p>Göğüsleri de fena sayılmazdı.</p>

  <p>Ağzının gol köşesinde bir damla kan vardı Fay'in, ıslak bir bez alıp sildim. Kadınlar acı çekmek için yaratılmışlardı sanki; sürekli sevgi sözleri duyma ihtiyaçları bundan kaynaklanıyordu belki.</p>

  <p>"Keşke bebeğimi getirseler," dedi Fay, "doğru değil bizi ayırmaları."</p>

  <p>"Biliyorum. Tıbbi bir nedeni olsa gerek."</p>

  <p>"Evet, doğru değil."</p>

  <p>"Bence de. Bebek çok sıhhatli görünüyor ama. Bebeği mümkün olduğunca çabuk getirmelerini sağlayabilirim. Kırk kadar bebek var orda. Bütün anneleri bekletiyorlar. Güçlerini kazanmaları için yapıyorlardır belki. Bizim bebeğimiz çok güçlü görünüyor. Seni temin ederim. Lütfen kaygılanma."</p>

  <p>"O kadar mutlu olacağım ki bebeğimle."</p>

  <p>"Biliyorum biliyorum. Çok sürmez."</p>

  <p>"Efendim" dedi Meksikalı şişman bir hemşire,</p>

  <p>"Sizin artık çıkmanız gerekiyor."</p>

  <p>"Ben bebeğin babasıyım ama."</p>

  <p>"Biliyoruz Ama karınızın dinlenmesi gerek."</p>

  <p>Fay’in elini sıktım, alnından öptüm. Gözlerini yumdu ve uykuya daldı sanki Genç sayılmazdı. Dünyayı kurtarmamıştı belki, ama önemli bir gelişme sağlamıştı. Yazın bunu Fay'in hanesine.</p>
</body>
</html>
